<1>安锜<2>安锜，普州从事。诗一首。<3>1578
<1>白居易<2>白居易，字乐天，下邽人。贞元中，擢进士第，补校书郎。元和初，对制策，入等，调盩厔尉、集贤校理。寻召为翰林学士，左拾遗，拜赞善大夫。以言事贬江州司马，徙忠州刺史。穆宗初，征为主客郎中、知制诰。复乞外，历杭、苏二州刺史。文宗立，以秘书监召，迁刑部侍郎。俄移病，除太子宾客分司东都，拜河南尹。开成初，起为同州刺史，不拜。改太子少傅。会昌初，以刑部尚书致仕。卒赠尚书右仆射，谥曰文。自号醉吟先生，亦称香山居士。与同年元稹酬咏，号元白。与刘禹锡酬咏，号刘白。《长庆集》诗二十卷，《后集》诗十七卷，《别集补遗》二卷。今编诗三十九卷。<3>0848
<1>白敏中<2>白敏中，字用晦。长庆中第进士，擢累侍御史、左司员外郎。武宗召入翰林，为学士。宣宗立，以兵部侍郎同中书门下平章事，寻出为邠宁节度使。懿宗复召拜司徒、门下侍郎、还平章事。咸通二年，出为凤翔节度使。以太傅致仕。诗二首。<3>1032
<1>白行简<2>白行简，字知退，白居易之弟。贞元末第进士，累官度支郎中。有兄风，尝从居易谪所，天性友爱，当时无比。集二十卷，今存诗七首。<3>0896
<1>包何<2>包何，字幼嗣，润州延陵人。隔之子。与弟佶齐名，世称二包。登天宝进士第。大历中，为起居舍人。诗一卷。<3>0484
<1>包融<2>包融，润州人（一云湖州人）。开元初，与贺知章、张旭、张若虚皆有名，号吴中四士。张九龄引为怀州司马，迁集贤直学士、大理司直。子何、佶，世称二包，各有集。融诗今存八首。<3>0336
<1>包颖<2>包颖，南唐时人。诗一首。<3>1490
<1>包佶<2>包佶，字幼正。天宝六年及进士第。累官谏议大夫，坐善元载贬岭南。刘晏奏起为汴东两税使。晏罢，以佶充诸道盐铁轻货钱物使。迁刑部侍郎，改秘书监，封丹阳郡公。诗一卷。<3>0482
<1>宝月<2>宝月，开元时与无畏法师译经十馀部。诗一首。<3>1784
<1>鲍防<2>鲍防，字子慎，襄阳人。天宝末进士第，历福建江西观察使。贞元中，累礼部侍郎，迁工部尚书致仕。防善属文，尤工诗，与中书舍人谢良弼友善，时号鲍谢。诗八首。<3>0689
<1>鲍家四弦<2>四弦，鲍生妾也。鲍多蓄声伎，外弟韦生，好乘骏马，遇于历阳。鲍置酒，酒酣，密遣四弦歌以送酒，韦牵紫叱拨酬之。诗二首。<3>1736
<1>鲍君徽<2>鲍氏君徽，字文姬，鲍徵君女。善诗，与尚宫五宋齐名。德宗尝召入宫，与侍臣赓和，赏赉甚厚。存诗四首。<3>0025
<1>鲍溶<2>鲍溶，字德源，元和进士第，与韩愈、李正封、孟效友善。集五卷，今编诗三卷。<3>0966
<1>毕乾泰<2>毕乾泰，景龙时人。诗一首。<3>0277
<1>毕耀<2>毕耀（杜甫集作曜），官监察御史，与杜甫善。诗三首。<3>0538
<1>卞震<2>蜀人。<3>1679
<1>辨才<2>辨才，唐初人，姓袁氏。居越州永钦寺，智永弟子。诗一首。<3>1778
<1>布燮<2>布燮，长和国使人。南诏郑氏篡蒙氏，改国号曰大长和。布燮，官名，其宰相也。诗二首。<3>1420
<1>步非烟<2>步非烟，河南功曹武公业妾也。邻生赵象以诗诱之，非烟答以诗，象因逾垣相从。事露，笞死。诗四首。<3>1729
<1>蔡京<2>蔡京，初为僧。令狐楚镇滑台，劝之学。后以进士举上第，官御史，谪澧州刺史，迁抚州。诗三首。<3>0933
<1>蔡希寂<2>蔡希寂，曲阿人，希周弟。为渭南尉（一云济南人，官至金部郎中）。诗五首。<3>0340
<1>蔡希周<2>蔡希周，曲阿人。监察御史。诗一首。<3>0339
<1>蔡隐丘<2>蔡隐丘，曲阿人。缑氏主簿，善书。诗一首。<3>0338
<1>蔡允恭<2>蔡允恭，荆州江陵人。有风采，善缀文。仕隋，历著作佐郎，起居舍人。炀帝属词赋，多令讽诵之。入唐，为文学馆学士。贞观初，除太子洗马。集二十卷，今存诗一首。<3>0072
<1>蔡孚<2>蔡孚，开元中为起居郎。诗二首。<3>0181
<1>曹汾<2>曹汾，字道谦，河南人，历忠武军节度观察等使、户部侍郎。诗一首。<3>1091
<1>曹松<2>曹松，字梦征，舒州人。学贾岛为诗，久困名场。至天复初，杜德祥主文，放松及王希羽、刘象、柯崇、郑希颜等及第，年皆七十馀，时号五老榜。授秘书省正字。集三卷，今编诗二卷。<3>1365
<1>曹唐<2>曹唐，字尧宾，桂州人。初为道士，后举进士不第。咸通中，累为使府从事。诗三卷，今编二卷。<3>1277
<1>曹著<2>曹著，贞元进士第。诗一首。<3>0888
<1>曹邺<2>曹邺，字业之，桂州人。登大中进士第，由天平幕府迁太常博士，历祠部郎中、洋州刺史。诗二卷。<3>1206
<1>查文徽<2>查文徽，字光慎，歙州休宁人。李璟时，元宗以取闽功，拜抚州观察使、建州留后。诗一首。<3>1492
<1>柴夔<2>柴夔，太和中登进士第。诗一首。<3>1054
<1>常楚老<2>常楚老，长庆进士，官拾遗。诗二首。<3>1035
<1>常达<2>常达，字文举，俗姓顾，发迹河阳大福山。大中中，居吴郡破山寺。诗八首。<3>1810
<1>常非月<2>常非月，西河尉。诗一首。<3>0464
<1>常浩<2>常浩，妓也。诗二首。<3>1749
<1>常建<2>常建，开元中进士第。大历中，为盱眙尉。诗似初发通庄，却寻野径，百里之外，方归大道。其旨远，其兴僻。佳句辄来，唯论意表。沦于一尉，士论悲之。诗一卷。<3>0402
<1>常沂<2>常沂，与陆贽同时。诗一首。<3>0650
<1>常衮<2>常衮，京兆人。天宝末，举进士，历太子正字。宝应二年，为翰林学士、考功员外、郎中、知制诰。文章俊拔，当时推重。永泰元年，迁中书舍人，累上章陈西北利害，代宗甚顾遇之，加集贤院学士。大历初，拜门下侍郎，同平章事，与杨绾并掌机务。后出为福建观察使。集十卷。今存诗九首。<3>0534
<1>长孙翱<2>长孙翱，与朱庆馀同时。诗一首。<3>1042
<1>长孙氏<2>文德皇后，太宗后，长孙氏，河南洛阳人，隋左骁卫将军晟之女。武德九年立为皇后。喜图传，视古今善恶以自鉴。矜尚礼法，常采古妇人事，作《女则》一篇。今存诗一首。<3>0011
<1>长孙无忌<2>长孙无忌，字机辅，河南洛阳人，文德皇后之兄。好学，有筹略，佐太宗定天下，以功第一，封齐国公。历尚书仆射、司空。诫惧盈满，固辞不许，复拜司徒。贞观十七年，图功臣二十四人于凌烟阁，无忌为之冠。高宗即位，进册太尉，知门下省。后为许敬宗诬构，贬死黔州。诗三首。<3>0043
<1>长孙正隐<2>长孙正隐，高宗时人。诗二首。<3>0170
<1>长孙铸<2>长孙铸，天宝十二年登进士第。诗一首。<3>0487
<1>长孙佐辅<2>长孙佐辅，德宗时人。其弟公辅为吉州刺史，往依焉。其诗号《古调集》，今存十七首。<3>0902
<1>长屋<2>长屋，日本相国也。诗一首。<3>1422
<1>畅当<2>畅当，河东人。初以子弟被召从军，后登大历七年进士第。贞元初，为太常博士，终果州刺史。与弟诸皆有诗名。诗一卷。<3>0646
<1>畅诸<2>（资料原缺。）<3>0647
<1>朝衡<2>朝衡（一作胡衡），字巨卿，日本人。开元初，日本王圣武遣其臣粟田副仲满来朝，请从诸儒授经。仲满慕华，不肯去，易姓名曰朝衡，历左补阙，久之归国。上元中，擢散骑常侍。诗一首。<3>1421
<1>车缅<2>车缅，贞元进士。诗一首。<3>0776
<1>陈琡<2>陈琡，咸通中佐廉使郭常侍铨于徐，性耿介，不合，挈家居茅山，焚香习禅。诗一首。<3>1218
<1>陈璠<2>陈璠，沛中走卒。与徐帅时溥结好，表为宿州太守。后以贪污斩之。诗一首。<3>1428
<1>陈标<2>陈标，长庆二年登进士第，终侍御史。诗十二首。<3>1029
<1>陈昌言<2>陈昌言，贞元十六年进士。诗三首。<3>0873
<1>陈乘<2>陈乘，仙游人，乾宁初，擢进士第，官秘书郎。诗一首。<3>1340
<1>陈存<2>陈存，大历、贞元间诗人。诗六首。<3>0707
<1>陈德诚<2>建州人，百胜军节度使。<3>1656
<1>陈讽<2>陈讽，贞元十年擢进士第。诗一首。<3>0833
<1>陈甫<2>字惟岳，吉州人。<3>1657
<1>陈复休<2>陈复休，号七子。贞元中，来举褒城。多变化之术，尝狂醉市中。褒帅怒而系于狱，不食而死。寻即臭烂，而复见于家。中和间，大驾还京，复休亦至阙下。田晋公问京国几年安宁，曰二十。果自问后二十日，再幸陈仓。后寄诗晋公，未详其意。及驾至梁洋，邠帅朱玫立襄王监国，寒梅两枝验矣。<3>1909
<1>陈寡言<2>陈寡言，字太初，暨阳人。从田良逸学道，元和中，住桐柏山。诗三首。<3>1863
<1>陈光<2>陈光，唐末人。诗一卷，今存一首。<3>1407
<1>陈季<2>陈季，天宝十五年及第。诗二首。<3>0473
<1>陈季卿<2>陈季卿，江南人。辞家十年，举进士无成，羁栖辇下。常访青龙寺僧不值，时有终南山翁亦伺僧归，揖季卿同坐。适东壁有寰瀛图，季卿乃寻江南路。因长叹曰：“安得自渭泛于河，游于洛，渡淮济江，而达于家，亦不悔无成而归。”翁笑曰：“此不难致。”乃命僧童折一竹叶作舟，置图中渭水上，曰：“公但注目此舟，则如公所愿耳。然至家慎勿久留。”季卿熟视之，觉渭水生波，叶舟渐大，席帆既张，恍若登舟。始自渭及河，维舟至禅窟兰若，题诗于南楹。明日，次潼关，登崖，题句于关门东普通院门。凡所经历，一如前愿。旬余至家，妻子兄弟拜迎于门侧，题《江亭晚望》诗于书斋。此夕谓妻曰：“吾试期近，不可久留，即当进棹。”乃吟一章，别其妻。又别诸兄弟。一更后，复登舟而逝，家人恸哭，谓其死矣。复遵旧路，至于渭滨，寺宇宛然，见山翁拥褐而坐。季卿谢曰：“归则归矣，得非梦乎？”翁曰：“不久当知。”各别去。后月余，妻子来访，始知果归作诗，非梦也。<3>1916
<1>陈嘉言<2>陈嘉言，武后时酷吏。诗三首。<3>0173
<1>陈京<2>陈京，字庆复，陈宣都王叔明五世孙。擢进士第，累迁太常博士，擢右补阙，与赵需、张荐共劾卢杞，终秘书少监。诗一首。<3>0731
<1>陈九流<2>陈九流，贞元中进士。诗一首。<3>0808
<1>陈去疾<2>陈去疾，字文医，侯官人。元和十四年及第，历官邕管副使。诗十三首。<3>0983
<1>陈闰<2>唐中叶人。<3>1962
<1>陈润<2>陈润，大历间人，终坊州鄜城县令。诗八首。<3>0608
<1>陈上美<2>陈上美，开成二年登进士第。诗一首。<3>1080
<1>陈师穆<2>陈师穆，贞元十一年进士第。诗一首。<3>0827
<1>陈叔达<2>陈叔达，字子聪，陈宣帝第十六子也。善容止，有才学，在陈封义阳王。十馀岁侍宴，赋诗十韵，援笔便就，仆射徐陵甚奇之。入隋，为绛郡通守。归款于唐，授丞相府主簿，与记室温大雅同掌机密。军书敕令及禅代文诰，多叔达所为。进黄门侍郎，兼纳言侍中，封江国公。贞观中，拜礼部尚书。集十五卷，今存诗九首。<3>0040
<1>陈孙<2>陈孙，明皇时人。诗一首。<3>0562
<1>陈陶<2>陈陶，字嵩伯，岭南（一云鄱阳，一云剑浦）人。大中时，游学长安。南唐升元中，隐洪州西山，后不知所终。诗十卷，今编为二卷。<3>1486
<1>陈通方<2>陈通方，闽县人。贞元十年登第，王播荐为江西院官。诗二首。<3>0825
<1>陈蜕<2>肃、代间人。<3>1612
<1>陈希烈<2>陈希烈，宋州人，长于名理。开元中，于禁中讲老易，累迁至秘书少监，代张九龄专判集贤院事。明皇凡有撰述，必经其手。李林甫知上眷待，乃引为宰相。宠遇侔于林甫，后为杨国忠所嫉，罢知政事。禄山之乱，受伪命为中书令，论陷贼罪当死。肃宗以旧恩特原之，长流合浦郡。诗三首。<3>0375
<1>陈彦<2>陈彦，司门郎中。诗一首。<3>1502
<1>陈彦博<2>陈彦博，元和五年进士第。诗一首。<3>0970
<1>陈咏<2>眉州青神人。善奕棋，昭宗时登第。<3>1636
<1>陈羽<2>陈羽，江东人。登贞元进士第，历官乐宫尉佐。诗一卷。<3>0810
<1>陈玉兰<2>陈玉兰，吴人王驾妻也。诗一首。<3>1709
<1>陈元初<2>陈元（一作允）初，校书郎，居麻源。僧灵一有《送元初卜居麻源》诗。诗一首。<3>0692
<1>陈元光<2>陈元光，字廷炬，光州人。高宗朝，以左郎将戍闽，进岭南行军总管，奏开漳州为郡，世守刺史。诗三首。<3>0112
<1>陈元裕<2>陈元裕，南唐时人。诗一首。<3>1513
<1>陈至<2>陈至，元和四年及第。诗二首。<3>0964
<1>陈子昂<2>陈子昂，字伯玉，梓州射洪人。少以富家子，尚气决，好弋博。后游乡校，乃感悔修饬。初举进士入京，不为人知。有卖胡琴者，价百万。子昂顾左右，辇千缗市之。众惊问，子昂曰：“余善此。”曰：“可得闻乎？”曰：“明日可入宣阳里。”如期偕往，则酒肴毕具。奉琴语曰：“蜀人陈子昂，有文百轴，不为人知。此贱工之伎，岂宜留心？”举而碎之，以其文百轴遍赠会者。一日之内，名满都下。擢进士第，武后朝，为灵台正字。数上书言事，迁右拾遗。武攸宜北讨，表为管记，军中文翰，皆委之子昂。父为县令段简所辱，子昂闻之，遽还乡里，简乃因事收系狱中，忧愤而卒。唐兴，文章承徐庾馀风，骈丽秾缛，子昂横制颓波，始归雅正。李杜以下，咸推宗之。集十卷，今编诗二卷。<3>0197
<1>陈子良<2>陈子良，吴人。在隋时为杨素记室。入唐，官右卫率府长史，与萧德言、庾抱同为隐太子学士。贞观六年卒。集十卷，今存诗十三首。<3>0080
<1>陈峤<2>字景山，闽人。暮年登第，还乡不仕。<3>1677
<1>陈沆<2>陈沆，南唐时庐阜处士。诗一首。<3>1498
<1>陈贶<2>南唐处士。<3>1651
<1>陈贶<2>陈贶，南闽人。隐庐山三十年，元宗聘至，献《景阳台怀古》诗，元宗称善，授以官，固辞，赐粟帛遣还，诗一首。<3>1478
<1>陈翊<2>陈翊（一作诩），字载物，闽县人。大历中登进士第。贞元中，官户部郎中、知制诰。诗十卷，今存七首。<3>0678
<1>陈翥<2>陈翥，贞元进士第。诗一首。<3>0887
<1>陈黯<2>陈黯，字希孺，泉州人，会昌迄咸通，累举不第。集五卷，今存诗一首。<3>1257
<1>成辅端<2>成辅端，贞元中优人。德宗以其诽谤国政，决杀之。言者以为托诙谐讽谏，不可加罪，帝悔焉。诗一首。<3>1425
<1>成彦雄<2>成彦雄，字文幹。南唐进士。《梅岭集》五卷，今编诗一卷。<3>1515
<1>成真人<2>成真人者，不知其名，亦不知所自。开元末，有中使自岭外回，谒金天庙神。奠祝毕，戏问巫曰：“大王在否？”对曰：“不在。”中使讶其所答，诘之，曰：“关外迎成真人耳。”中使遽使人于关候之。有一道士，弊衣负囊而来。问之，姓成。因延于传舍，以驿骑载归。馆于私第，密以其事奏之。明皇大异，召入内殿，诏问道术及所修之事，皆拱默不对。复恳乞归山，许之，挈囊而去。所司扫洒其居，见壁上题句，刮洗愈明。以事上闻，上默然良久。其后禄山起燕，明皇幸蜀，皆如其谶。<3>1881
<1>程长文<2>程长文，鄱阳人。诗三首。<3>1723
<1>程贺<2>程贺，中和二年，登进士第。诗一首。<3>1296
<1>程洛宾<2>程洛宾，长水人，京兆参军李华侍儿。安史乱后，失所在。华后为江州牧，登庾楼，见其在舟中鼓胡琴。问之，乃岳阳王氏舟也，赍币赎归。诗一首。<3>1725
<1>程弥纶<2>程弥纶，开宝间进士。诗一首。<3>0456
<1>程行谌<2>程行谌，与鄠县尉裴子馀同舍。行谌以文法称，而子馀以儒显。长史陈崇业曰：“兰菊异芬，无可废者。”诗一首。<3>0299
<1>程紫霄<2>程紫霄，唐末道士，后唐同光初，尝敕令入内殿讲论。诗一首。<3>1872
<1>楚儿<2>楚儿，字润娘。诗一首。<3>1753
<1>储光羲<2>储光羲，兖州人。登开元中进士第，又诏中书试文章，历监察御史。禄山乱后，坐陷贼贬官。集七十卷，今编诗四卷。<3>0400
<1>储嗣宗<2>储嗣宗，大中十三年，登进士第。诗一卷。<3>1207
<1>处默<2>处默，初与贯休同薙染，后入庐山，与修睦、栖隐游。诗一卷，今存八首。<3>1842
<1>慈恩寺沙门<2>高宗时人。<3>1849
<1>崔湜<2>崔湜，字澄澜，定州人。擢进士第，累转左补阙。预修《三教珠英》，附武三思、上官昭容，由考功员外郎骤迁中书舍人，兵部侍郎。俄拜中书侍郎，检校吏部侍郎，同中书门下平章事。为御史劾奏，贬江州司马。安乐公主从中申护，改襄州刺史。韦氏称制，复同中书门下三品。睿宗立，出为华州刺史，除太子詹事。景云中，太平公主引为中书令。明皇立，流岭外。以尝预逆谋，追及荆州，赐死。湜执政时，年三十八。常暮出端门，缓辔赋诗。张说见之，叹曰：“文与位固可致，其年不可及也。”诗三十八首。<3>0131
<1>崔珪<2>崔珪，贝丘人。开元中，官太子詹事，与兄中书舍人琳，弟光禄卿瑶，俱列棨戟，世号三戟崔家。诗一首。<3>0364
<1>崔瓘<2>崔瓘，字汝器，博陵人，累官至澧州刺史。大历中，迁湖南观察使，为别将臧玠所害。诗一首。<3>0709
<1>崔安潜<2>崔安潜，字进之，齐州人，大中三年进士登第。咸通中，累擢忠武节度使，拒王仙芝有功，代高骈镇西川，终太子太傅，谥贞孝。诗一首。<3>1213
<1>崔备<2>崔备，建中进士第，为西川节度使判官，终工部郎中。诗六首。<3>0751
<1>崔成甫<2>崔成甫，官校书郎，再尉关辅，贬湘阴。有《泽畔吟》，李白为之序。其为陕县尉时，韦坚为陕郡太守，兼水陆转运使，凿潭望春楼下。成甫因变得体歌为得宝歌，坚命舟人歌之，成甫又广为十阕，今不传。存诗一首。<3>0574
<1>崔道融<2>崔道融，荆州人，以征辟为永嘉令，累官右补阙。避地入闽。《申唐诗》三卷，《东浮集》九卷，今编诗一卷。<3>1350
<1>崔涤<2>崔涤，液之弟。多辩智，善谐谑。明皇素与款密，用为秘书监，出入禁中。后赐名澄，从东封，加金紫光禄大夫。存诗一首。<3>0133
<1>崔恭<2>崔恭，官历太原节度副使、检校右散骑常侍、汾州刺史。诗一首。<3>0816
<1>崔公信<2>崔公信，元和元年进士第。张弘靖帅太原，辟为掌记。后改观察判官，加授殿中侍御史。诗一首。<3>0961
<1>崔公远<2>一作崔公达。诗一首。<3>1739
<1>崔国辅<2>崔国辅，吴郡人。开元中，应县令举，授许昌令。累迁集贤直学士，礼部员外郎。后坐事贬晋陵郡司马。诗一卷。<3>0363
<1>崔何<2>崔何，官御史。诗二首。<3>0519
<1>崔护<2>崔护，字殷功，博陵人。贞元十二年登第。终岭南节度使。诗六首。<3>0834
<1>崔怀宝<2>河南司隶。词一首。<3>1942
<1>崔惠童<2>崔惠童，博州人，右骁卫将军、冀州刺史庭玉之子，尚明皇晋国公主。诗一首。<3>0550
<1>崔绩<2>崔绩，大历进士第。诗一首。<3>0657
<1>崔季卿<2>崔季卿，峒之从孙。诗一首。<3>0672
<1>崔郊<2>崔郊，元和间秀才。诗一首。<3>1012
<1>崔居俭<2>崔居俭，唐末进士。仕后唐，累官户部尚书。诗一首。<3>1451
<1>崔立之<2>崔立之，贞元进士第。诗三首。<3>0799
<1>崔敏童<2>崔敏童，驸马都尉惠童之昆弟也。诗一首。<3>0551
<1>崔翘<2>崔翘，融之子。开元中，与兄禹锡相次为中书舍人，历礼部侍郎，赠荆州大都督。诗三首。<3>0381
<1>崔日用<2>崔日用，滑州灵昌人。举进士。大足元年，为宗楚客称荐，擢新丰尉。神龙中，附楚客、三思，骤迁兵部侍郎，兼修文馆学士。复预讨韦庶人谋，授黄门侍郎，参知机务。开元中，拜吏部尚书，终并州大都督长史。诗九首。<3>0125
<1>崔日知<2>崔日知，字子骏，日用从父兄也。有吏干。景云中，为洺州司马，以讨谯王重福功，累迁京兆尹，为御史李如璧所劾，左迁歙县丞，后为太常卿。自以历任年久，每朝士参集，常与尚书同列，时人号为尚书里行。诗二首。<3>0203
<1>崔融1<2>崔融，字安成，齐州全节人。擢八科高第，补宫门丞，迁崇文馆学士。中宗为太子时，融为侍读，典东朝章疏。长安中，授著作佐郎，迁右史，进凤阁舍人。坐附张易之兄弟贬袁州刺史，寻召拜国子司业。融为文华婉典丽，朝廷诸大手笔多手敕委之。卒谥曰文。集六十卷，今编诗一卷。<3>0153
<1>崔融2<2>乾宁中吴郡人。诗一首。<3>1935
<1>崔善为<2>崔善为，贝州武城人。善历数。仕隋，为文林郎。尝领丁匠五百人，营仁寿宫。杨素为总监，来按实，善为持簿暗唱，五百人无一差失，素大惊。稍迁楼烦司户书佐，密劝高祖举义旗。兵起，署为大将军府司户参军，转尚书左丞。贞观中，历大理、司农二卿，出为秦州刺史。诗二首。<3>0074
<1>崔尚<2>崔尚，登久视六年进士第，官祠部郎中。诗一首。<3>0304
<1>崔少玄<2>崔少玄，汾州刺史崔恭小女。生而端丽，归卢陲，随宦闽中。过建溪武夷山，云中见紫霄元君、扶桑夫人。问陲曰：“玉华君来乎”？陲怪问之，云：“吾昔为玉皇左侍书，曰玉华君。为有欲想，谪居人世，为君妻。”后罢府，家洛阳，自言太上复召为玉皇左侍书，留诗一首遗陲而蜕。<3>1911
<1>崔氏<2>崔氏，校书郎卢某妻。诗一首。<3>1708
<1>崔枢<2>崔枢，顺宗朝，历中书舍人，充东宫侍读，终秘书监。诗二首。<3>0768
<1>崔曙<2>崔曙，宋州人。开元二十六年登进士第，以《试明堂火珠》诗得名。诗一卷。<3>0418
<1>崔颂<2>崔颂，开元中，为荆州郡司马。诗一首。<3>0329
<1>崔素娥<2>崔素娥，韦洵美妾。邺都罗绍威辟洵美为从事，素娥随行。绍威闻其姝丽，逼献之，素娥为诗以别。其夜，洵美独宿长吁，有同行者，问知其事，欻然而去。至三更，以皮囊贮素娥至，洵美遂挟以他遁。诗一首。<3>1735
<1>崔泰之<2>崔泰之，鄢陵人。以职方郎中预诛二张。开元中，官工部尚书。诗三首。<3>0204
<1>崔涂<2>崔涂，字礼山，江南人。光启四年，登进士第。诗一卷。<3>1312
<1>崔信明<2>崔信明，青州益都人。博闻强记，下笔成章。大业中，令尧城，窦建德招之，不屈，去隐太行山。贞观中，应诏举。终秦川令。诗一首。<3>0069
<1>崔兴宗<2>崔兴宗，与王维、裴迪俱居终南，后官右补阙，诗五首。<3>0392
<1>崔轩<2>崔轩，字鸣山（一作岚），会昌三年进士第。诗一首。<3>1117
<1>崔玄亮<2>崔玄亮，字晦叔，磁州人。贞元中，与元白同登第。宪宗时，为监察御史，历密、歙、湖三州刺史。太和中，由谏议大夫迁散骑常侍，终虢州刺史。有《三州倡和集》，今存诗二首。<3>0891
<1>崔玄童<2>崔玄童，景云时人。诗一首。<3>0150
<1>崔涯<2>崔涯，吴楚间人，与张祜齐名。诗八首。<3>1008
<1>崔液<2>崔液，字润甫，湜之弟。工五言诗，擢进士第一人。湜常呼其小字曰：“海子，我家龟龙也。”官至殿中侍御史。友人裴耀卿纂其遗文为集十卷。今存诗十二首。<3>0132
<1>崔庸<2>崔庸，吴郡人。天祐二年登进士第。诗一首。<3>1369
<1>崔禹锡<2>崔禹锡，字洪范，融之子。登显庆三年进士第。开元中为中书舍人。卒赠定州刺史。诗一首。<3>0317
<1>崔元范<2>崔元范，大中时，以监察御史为浙东幕府。诗一首。<3>1159
<1>崔元翰<2>崔元翰，名鹏，以字行，博陵人。擢进士第一人，又举宏词，历官礼部员外、知制诰。终比部郎中。集三十卷，今存诗七首。<3>0720
<1>崔元略<2>崔元略，博州人。第进士，更辟诸府，累迁殿中侍御史，进中丞，改京兆少尹，历散骑常侍，出为黔南观察使。敬宗初，拜户部侍郎。太和三年，以户部尚书判度支，留守东都，改义成节度使。卒赠左仆射。诗一首。<3>1085
<1>崔知贤<2>崔知贤，高宗时人。诗三首。<3>0161
<1>崔致远<2>崔致远，高丽人。宾贡及第，高骈淮南从事。《艺文志》有《崔致远四六》一卷，《桂林笔耕》二十卷。<3>1964
<1>崔紫云<2>崔紫云，尚书李愿妓也。愿在东都，时会朝士。杜牧以御史分司，轻骑径往。引满三爵，问曰：“闻有紫云者孰是？”愿指示之，牧曰：“名不虚传，宜以见惠。”复引满高吟，旁若无人。愿遂以赠。紫云临行，献诗而别。诗一首。<3>1730
<1>崔子向<2>崔子向，贞元间为检校监察御史，后终南海从事。诗三首。<3>0739
<1>崔宗之<2>崔宗之，名成辅，以字行。日用之子，袭封齐国公。历左司郎中、侍御史，谪官金陵。与李白诗酒唱和，常月夜乘舟，自采石达金陵。诗一首。<3>0573
<1>崔亘<2>崔亘，开元二十四年登进士第。诗一首。<3>0405
<1>崔郾<2>崔郾，字广略，邠之弟。中进士，补集贤校书郎，累迁吏部员外，三升谏议大夫。敬宗即位，进中书舍人，迁礼部侍郎，出为虢州观察使。历鄂岳、浙西观察，终检校礼部尚书。诗一首。<3>1025
<1>崔莺莺<2>崔莺莺，贞元中随母郑氏寓居蒲东佛寺。有张生者，与之赋诗赠答，情好甚昵。诗三首。<3>1728
<1>崔萱<2>字伯容。诗三首。<3>1738
<1>崔邠<2>崔邠，字处仁，贝州武城人。第进士，官补阙。疏论裴延龄奸，由中书舍人迁吏部侍郎。久乃为太常卿，知吏部尚书铨。为人沈密清俭，兄弟以孝敬闻。诗二首。<3>0779
<1>崔峒<2>崔峒，博陵人。登进士第，为拾遗、集贤学士，终于州刺史。《艺文传》云终右补阙，大历十才子之一也。诗一卷。<3>0666
<1>崔膺<2>崔膺，博陵人。张建封爱其才，以为客。诗二首。<3>0616
<1>崔沔<2>崔沔，字善冲，京兆长安人。事亲至孝。应制举，高第。俄被黜落者所援，则天令所司重试，沔对策又工于前，为天下第一。岑羲器之曰：“今之郄诜也。”特荐为左补阙。开元中，拜中书侍郎，出为魏州刺史。征还，分掌十铨。以清直历秘书监，太子宾客。沔深明礼经，详定宗庙笾豆之数及六亲服纪，多所建议。诗一首。<3>0303
<1>崔澹<2>崔澹，字知之，博陵人。父玙，兄弟八人并显贵，时谓崔氏八龙。大中十三年登第，终吏部侍郎。诗一首。<3>1187
<1>崔珏<2>崔珏，字梦之，尝寄家荆州，登大中进士第，由幕府拜秘书郎，为淇县令，有惠政，官至侍御。诗一卷。<3>1205
<1>崔琮<2>崔琮，登大历二年进士第。诗一首。<3>0623
<1>崔璞<2>崔璞，清河人，苏州刺史。咸通初，历右散骑常侍。诗二首。<3>1267
<1>崔璐<2>崔璐，登咸通七年进士第。诗一首。<3>1265
<1>崔橹<2>崔橹，大中时举进士（一作广明中进士），仕为棣州司马。《无机集》四卷，今存诗十六首。<3>1196
<1>崔铉<2>崔铉，字台硕，博陵人。擢进士第，累迁翰林学士、中书舍人。会昌二年，拜中书侍郎同中书门下平章事，与李德裕不叶，罢为陕虢观察使。宣宗初，以御史大夫召，进尚书左仆射，兼门下侍郎，寻出为淮南节度使。帝饯于太液亭，赐诗宠之。咸通初，徙山南东道、荆南二镇，封魏国公。诗二首。<3>1104
<1>崔颢<2>崔颢，汴州人。开元十一年，登进士第。有俊才，累官司勋员外郎。天宝十三年卒。诗一卷。<3>0396
<1>大易<2>大易，公安沙门。诗二首。<3>1791
<1>大愚<2>大愚，邺都青莲寺沙门。诗一首。<3>1824
<1>戴叔伦<2>戴叔伦，字幼公，润州金坛人。刘晏管盐铁，表主运湖南。嗣曹王皋领湖南、江西，表佐幕府。皋讨李希烈，留叔伦领府事，试守抚州刺史，俄即真。迁容管经略使，绥徕蛮落，威名流闻。德宗尝赋中和节诗，遣使者宠赐，世以为荣。集十卷，今编诗二卷。<3>0613
<1>戴司颜<2>戴司颜，登大顺进士第，官太常博士。诗二首。<3>1328
<1>戴偃<2>金陵人，避地湘中。值希范大兴土木，自称玄黄子，献《渔父》诗百篇以讽。希范怒，迁之湖上。<3>1669
<1>耽章<2>耽章，俗姓黄，莆田人。出家于福州灵石，嗣法洞宗，慕曹溪六祖，乃名其山曰曹，世以曹山称之。后住仰山。诗一首。<3>1816
<1>道恭<2>道恭，苏州法师。贞观中尝以高行召至京师。诗一首。<3>1777
<1>道会<2>道会，姓史氏，犍为武阳人，住益州严远寺。贞观中入京，被诬系狱，放归卒。诗一首。<3>1781
<1>德宗宫人<2>德宗宫人，奉恩院王才人养女凤儿也。诗一首。<3>1687
<1>邓洵美<2>邓洵美，连州人，或曰郴郡人。晋天福中登第，后还乡。上笺周行逢，署馆驿巡官。已而行逢疑之，贬为易俗场官，使盗杀之。诗一首。<3>1439
<1>狄归昌<2>狄归昌，官侍郎，光化中，历尚书左丞。诗一首。<3>1319
<1>狄焕<2>狄焕，字子炎，梁公仁杰之后，隐于南岳。诗三首。<3>1583
<1>狄仁杰<2>狄仁杰，字怀英，并州太原人。举明经，授汴州判佐。仪凤中，为大理丞，断滞狱万馀人。迁侍御史，历冬官侍郎，充江南巡抚使。奏毁淫祠。天授初，转地官侍郎判尚书，同凤阁鸾台平章事。后为河北道元帅，还授内史。卒赠文昌右相。仁杰急于举贤，所引拔桓彦范、姚崇等至公卿者数十人。又尝荐张柬之于武后，以为有宰相才，卒用为相。果能迎归中宗，兴复唐室，仁杰之功也。睿宗时，追封梁国公。诗一首。<3>0121
<1>第五琦<2>字禹珪，长安人。肃宗朝为盐铁铸钱使，拜相。坐事长流，终太子宾客。<3>1609
<1>丁棱<2>丁棱，字子威，会昌三年进士。是岁，王起再知贡举，卢肇、丁棱、姚鹄以李德裕荐依次放榜。诗二首。<3>1111
<1>丁位<2>丁位，大历进士第。诗一首。<3>0654
<1>丁仙芝<2>丁仙（一作先）芝，曲阿人。登开元进士第，为馀杭尉。诗十四首。<3>0337
<1>丁元和<2>丁元和，后蜀时人。诗一首。<3>1536
<1>丁泽<2>丁泽，大历十年试东都第一。诗三首。<3>0635
<1>东方虬<2>东方虬，则天时为左史。尝云百年后可与西门豹作对。陈子昂《寄东方左史修竹篇书》，称其《孤桐篇》骨气端翔，音韵顿挫，不图正始之音，复睹于兹。今失传。存诗四首。<3>0246
<1>董思恭<2>董思恭，苏州吴人。高宗时官中书舍人，初为右史，后知考功举，坐事流死岭表。所著篇咏，为时所重。今存诗十九首。<3>0138
<1>豆卢复<2>豆卢复，前崇玄生。诗二首。<3>0458
<1>豆卢回<2>一作豆卢田。诗一首。<3>1595
<1>豆卢荣<2>豆卢荣，贞元进士。诗一首。<3>0805
<1>独孤及<2>独孤及，字至之，洛阳人。天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。<3>0513
<1>独孤良器<2>独孤良器，贞元中，官右司郎中。诗一首。<3>0721
<1>独孤良弼<2>独孤良弼，贞元间进士，官左司郎中。诗一首。<3>0894
<1>独孤申叔<2>独孤申叔，字子重，以博学宏词为校书郎。诗一首。<3>0906
<1>独孤实<2>独孤实，尝为武元衡镇西川时僚吏。诗一首。<3>0754
<1>独孤授<2>独孤授，大历十四年登第。诗一首。<3>0641
<1>独孤绶<2>独孤绶，大历十年登进士第，举博学宏词，尝试驯象赋，德宗称之，特书第三。诗一首。<3>0632
<1>独孤铉<2>独孤铉，陇右人，登元和进士第。诗一首。<3>0990
<1>杜常<2>杜常，唐末人。诗一首。<3>1411
<1>杜甫<2>杜甫，字子美，其先襄阳人，曾祖依艺为巩令，因居巩。甫天宝初应进士，不第。后献《三大礼赋》，明皇奇之，召试文章，授京兆府兵曹参军。安禄山陷京师，肃宗即位灵武，甫自贼中遁赴行在，拜左拾遗。以论救房琯，出为华州司功参军。关辅饥乱，寓居同州同谷县，身自负薪采梠，餔糒不给。久之，召补京兆府功曹，道阻不赴。严武镇成都，奏为参谋、检校工部员外郎，赐绯。武与甫世旧，待遇甚厚。乃于成都浣花里种竹植树，枕江结庐，纵酒啸歌其中。武卒，甫无所依，乃之东蜀就高適。既至而適卒。是岁，蜀帅相攻杀，蜀大扰。甫携家避乱荆楚，扁舟下峡，未维舟而江陵亦乱。乃溯沿湘流，游衡山，寓居耒阳。卒年五十九。元和中，归葬偃师首阳山，元稹志其墓。天宝间，甫与李白齐名，时称李杜。然元稹之言曰：“李白壮浪纵恣，摆去拘束，诚亦差肩子美矣。至若铺陈终始，排比声韵，大或千言，次犹数百，词气豪迈，而风调清深，属对律切，而脱弃凡近，则李尚不能历其藩翰，况堂奥乎。”白居易亦云：“杜诗贯穿古今，尽工尽善，殆过于李。”元、白之论如此。盖其出处劳佚，喜乐悲愤，好贤恶恶，一见之于诗。而又以忠君忧国、伤时念乱为本旨。读其诗可以知其世，故当时谓之“诗史”。旧集诗文共六十卷，今编诗十九卷。<3>0507
<1>杜羔<2>杜羔，洹水人。贞元初，及进士第，后历振武节度使，以工部尚书致仕。诗一首。<3>0775
<1>杜光庭<2>杜光庭，字圣宾，括苍人。喜读书，工辞章翰墨。应百篇举，不中，入天台山为道士。僖宗召见，赐以紫服，充麟德殿文章应制。后隐青城山白云溪，自称东瀛子，蜀主王建赐号广成先生。有《广成集》一百卷，《壶中集》三卷，今存诗一卷。<3>1869
<1>杜鸿渐<2>字之巽，濮阳人。累官朔方官支副使。以迎立肃宗，封卫国公。代宗朝拜相。<3>1614
<1>杜建徽<2>杜建徽，字延光，新登人。随钱镠征伐，累立战功，官至丞相、中书令，封郧国公。诗一首。<3>1554
<1>杜牧<2>杜牧，字牧之。京兆万年人。太和二年，擢进士第，复举贤良方正。沈传师表为江西团练府巡官，又为牛僧孺淮南节度府掌书记，擢监察御史。移疾，分司东都，以弟顗病弃官。复为宣州团练判官，拜殿中侍御史、内供奉。累迁左补阙、史馆修撰。改膳部员外郎。历黄、池、睦三州刺史。入为司勋员外郎，常兼史职，改吏部，复乞为湖州刺史。逾年，拜考功郎中、知制诰，迁中书舍人卒。牧刚直有奇节，不为龊龊小谨，敢论列大事，指陈病利尤切。其诗情致豪迈，人号为小杜，以别甫云。《樊川》诗四卷，《外集》诗一卷，《别集》诗一卷，今编为八卷。<3>1067
<1>杜审言<2>杜审言，字必简，襄阳人。善五言诗，工书翰。少与李峤、崔融、苏味道为文章四友。擢进士第，为隰城尉。性矜诞，尝语人曰：“吾文章合得屈宋作衙官，吾之书迹合得王羲之北面。”累转洛阳丞。坐事贬吉州司户参军，寻免归。武后召见，令赋欢喜诗，甚见嘉赏，授著作佐郎。迁膳部员外郎。神龙中，坐交张易之兄弟，流峰州。寻入为国子监主簿、修文馆直学士卒。有文集十卷，今编诗一卷。<3>0137
<1>杜诵<2>杜诵，大历间诗人。诗一首。<3>0609
<1>杜淹<2>杜淹，字执礼。隋时隐太山，文帝恶之，谪戍江表。秦王引为天策府曹参军，文学馆学士，侍宴，赋诗尤工，赐金钟。坐事流巂州。太宗召拜御史大夫，检校吏部尚书，参预朝政。诗三首。<3>0045
<1>杜易简<2>杜易简，襄州襄阳人。九岁能属文，及长，博学有高名，姨兄岑文本推重之。登进士第，累转殿中侍御史。咸亨中，为考功员外郎，坐党裴行俭，左迁开州司马。集二十卷。存诗二首。<3>0111
<1>杜元颖<2>杜元颖，杜陵人，如晦五世孙。贞元十六年登第，又擢宏词，累官司勋员外。穆宗时，拜中书舍人。不阅岁，至宰相，再期，出为剑南西川节度使。太和中，贬循州司马。有五题诗一卷，今存一首。<3>0874
<1>杜正伦<2>杜正伦，相州洹水人。隋世重举秀才，天下不十人，而正伦与弟正玄、正藏俱擢第，一门三秀才，为当时称美。太宗召直秦府文学馆。贞观元年，以魏徵荐。擢兵部员外郎，累迁中书侍郎，兼太子左庶子，参典机密。显庆中，拜中书令，贬横州刺史。集十卷，今存诗二首。<3>0051
<1>杜之松<2>杜之松，博陵曲阿人。隋起居舍人。贞观中，为河中刺史。尝答王绩书云：康成道重，不许太守称官；老莱家居，羞与诸侯为伍。仆岂不能正平公之坐，敬养亥唐；屈文侯之膝，恭师子夏。其雅尚可知矣。诗一首。<3>0073
<1>杜俨<2>杜俨，新安丞。诗一首。<3>0447
<1>杜荀鹤<2>杜荀鹤，字彦之，池州人，有诗名，自号九华山人。大顺二年，第一人擢第，复还旧山。宣州田頵遣至汴通好，朱全忠厚遇之，表授翰林学士、主客员外郎、知制诰。恃势侮易缙绅，众怒，欲杀之而未及。天祐初卒。自序其文为《唐风集》十卷，今编诗三卷。<3>1333
<1>杜奕<2>杜奕，贞元时人。诗一首。<3>0690
<1>杜頠<2>杜頠（一作颜），开元十五年同王昌龄登第。诗二首。<3>0403
<1>段成式<2>段成式，字柯古，河南人，世客荆州，宰相文昌之子也。以荫为校书郎。研精苦学，秘阁书籍，披阅皆遍，历尚书郎、太常少卿，连典九江、缙云、庐陵三郡。坐累，退居襄阳。集七卷，今编诗一卷。<3>1200
<1>段穀<2>段穀，累举进士不第，忽如狂，市中讴吟其诗。后死，及葬发视，但空棺耳。<3>1904
<1>段弘古<2>段弘古，澧州人。吕温守道州，尝客焉。后谒窦群容州，殁旅舍。诗一首。<3>0915
<1>段怀然<2>段怀然，台州刺史，天宝中人。诗一首。<3>0560
<1>段文昌<2>段文昌，字墨卿，一字景初。贞元初，授校书郎，累擢翰林学士、中书舍人。穆宗即位，拜中书侍郎同中书门下平章事。未逾年，出为剑南、西川节度使。文宗立，拜御史大夫，节度淮南，徙荆南，终西川节度。集三十卷。今存诗四首。<3>0785
<1>段义宗<2>外夷。<3>1686
<1>尔鸟<2>唐末蜀沙门。<3>1852
<1>法宣<2>法宣，常州弘业寺沙门，隋末人。入唐，常敕召至东都。诗二首。<3>1773
<1>法照<2>法照，大历、贞元间僧。诗三首。<3>1792
<1>法振<2>法振（一作震、贞），大历、贞元间以诗名。诗十六首。<3>1796
<1>樊珣<2>樊珣，贞元时人。诗二首。<3>0695
<1>樊忱<2>樊忱，神龙初为地官侍郎。诗一首。<3>0279
<1>樊晃<2>樊晃（一作光），句容人，硖石主簿。诗一首。<3>0349
<1>樊阳源<2>樊阳源，贞元进士第。诗一首。<3>0802
<1>樊宗师<2>樊宗师，字绍述，河中人。始为国子主簿。元和中，擢军谋宏远科，授著作佐郎。历金部郎中，绵、绛二州刺史。进谏议大夫，未拜，卒。诗七百六十九篇。今存一首。<3>0837
<1>樊骧<2>樊骧，字元龙，会昌三年进士第。诗一首。<3>1116
<1>繁知一<2>繁知一，秭归令。诗一首。<3>0858
<1>范朝<2>范朝，开元中进士。诗二首。<3>0408
<1>范传正<2>范传正，贞元中，举进士、宏辞，皆高第。诗三首。<3>0804
<1>范传质<2>范传质，元和进士第。诗一首。<3>0968
<1>范灯<2>范灯，贞元时人。诗二首。<3>0694
<1>范氏子<2>（《纪事》云：吴人摅子，七岁能诗。方干见其《赠隐者》句曰：“此子他日必成名。”又吟《夏日》句，干云“必不享寿”，果十岁卒。摅即撰《云溪友议》者）。<3>1684
<1>范尧佐<2>范尧佐，长庆、元和中道士。诗一首。<3>1865
<1>范元凯<2>范元凯，内江人，与兄崇凯俱有才名。诗一首。<3>0713
<1>方干<2>方干，字雄飞，新定人。徐凝一见器之，授以诗律，始举进士。谒钱塘太守姚合，合视其貌陋，甚卑之。坐定览卷，乃骇目变容，馆之数日，登山临水，无不与焉。咸通中，一举不得志，遂遁会稽，渔于鉴湖。太守王龟以其亢直，宜在谏署，欲荐之，不果。干自咸通得名，迄文德，江之南无有及者。殁后十余年，宰臣张文蔚奏名儒不第者五人，请赐一官，以慰其魂，干其一也。后进私谥曰玄英先生。门人杨弇与释子居远收得诗三百七十余篇，集十卷，今编诗六卷。<3>1282
<1>房琯<2>房琯，字次律，河南人。则天时平章事融之子，以门荫补弘文生。开元中，明皇将封岱岳，琯撰封禅书以献。张说奇其才，授秘书省校书郎。又应堪任县令举，为卢氏令。寻拜监察御史。天宝初，迁主客员外，累宪部侍郎。明皇幸蜀，琯独驰赴行在，上大悦，即日拜文部尚书，同平章事，与左相韦见素等奉册灵武。因陈时事，言词慷慨，肃宗为之改容，诏持节充招讨节度等使。后为贺兰进明所构，罢相，寻贬邠州刺史。诗一首。<3>0307
<1>房白<2>房白，天宝中登进士第。诗一首。<3>0488
<1>房千里<2>房千里，字鹄举。登太和进士第，官国子博士，终高州刺史。诗一首。<3>1055
<1>房融<2>房融，河南人，则天时为相。神龙元年，贬死高州。好浮屠法，尝于岭外笔受《楞严经》。诗一首。<3>0248
<1>房孺复<2>房孺复，琯之子，七岁即解缀文。历官杭、辰两州刺史，容州经略使。诗一首。<3>0606
<1>费冠卿<2>费冠卿，字子军，池州人。元和登第，母卒，叹曰：“干禄养亲，得禄而亲丧，何以禄为？”遂隐池州九华山。长庆中，殿院李行修举其孝节，召拜右拾遗，不赴。集一卷，今存诗十一首。<3>0999
<1>丰干<2>丰干禅师，居天台山国清寺。昼则舂米供僧，夜则扃房吟咏。一日骑虎松径来，入国清巡廊唱道，众皆惊怖。尝于京辇为闾丘太守救疾，闾丘之任台州，便至国清问丰干禅院所在，云在经藏后，无人住得。每有一虎，时来此吼。闾丘至师院，开房惟见虎迹。今存房中壁上诗二首。<3>1771
<1>封敖<2>封敖字硕夫，蓚人。元和中登第。会昌初，以左司员外郎召为翰林学士、知制诰，迁御史中丞。大中中，历平卢、兴元节度使，终尚书右仆射。翰藁八卷，今存诗二首。<3>0957
<1>封孟绅<2>封孟绅（一作孟对，又作孟封），贞元十五年进士第一人，官终太常卿。诗一首。<3>0868ign="left">　</td>\n      </tr>\n<1>邵楚苌<2>邵楚苌，字待伦，闽县人。贞元十五年进士第，官校书郎。诗一首。<3>0869
<1>封行高<2>封行高，观州蓚人，伦之兄子。以文学知名。贞观中，官至礼部郎中。诗一首。<3>0050
<1>封彦卿<2>封彦卿，蓚人，大中进士第。咸通中，累官中书舍人，坐于琮，贬司户。诗一首。<3>1189
<1>冯道<2>冯道，字可道，景城人。初为刘守光参军，后历唐、晋、汉、周，事四姓十君，并在政府。自号长乐老，卒谥文懿，追封瀛王。诗集十卷，今存五首。<3>1449
<1>冯道之<2>一作冯用之，诗一首。<3>1594
<1>冯宿<2>冯宿，字拱之，婺州人。贞元中，登进士第，张建封辟为掌书记。长庆初，以刑部郎中知制诰。太和初，为河南尹。历工刑二部侍郎、东川节度使。集四十卷，今存诗二首。<3>0617
<1>冯涯<2>冯涯，开成中进士第。诗一首。<3>1086
<1>冯延巳<2>冯延巳，一名延嗣，字正中，广陵人。李璟为元帅时，辟掌书记。璟立，拜翰林学士，进中书侍郎同平章事。《阳春集》一卷，今存诗一首。<3>1465
<1>冯著<2>冯著，韦应物同时人。尝受李广州署为录事，应物有诗以送其行。诗四首。<3>0503
<1>冯伉<2>冯伉，魏州元城人。大历初，举五经，又举宏词，三迁膳部员外郎。使泽潞，不受币，德宗以其清可用，授醴泉令，为著谕蒙书以劝俗。韦渠牟荐为给事中，再领国子祭酒。卒赠礼部尚书。诗三首。<3>0782
<1>冯衮<2>冯衮，东阳人，定之子，登进士第。咸通中，历任台省，尝为苏州刺史。诗二首。<3>1223
<1>冯涓<2>冯涓，字信之，东阳人，或曰信都人。举进士，登大中四年宏词科，为京兆府参军，寻隐商山。昭宗起为祠部郎中，擢眉州刺史。田陈拒命，不令之任，涓于成都墨池灌园自给。王建据蜀，以为翰林学士，终御史大夫。集十三卷，今存诗二首。<3>1520
<1>冯戡<2>东川人。<3>1617
<1>符蒙<2>字適之，后唐同光三年进士，官侍郎。<3>1638
<1>符载<2>符载，字厚之，蜀人，初隐庐山，后辟西川掌书记，加授监察御史。集十四卷，今存诗二首。<3>0918
<1>富嘉谟<2>富嘉谟，雍州武功人。举进士。长安中，累官晋阳尉，预修《三教珠英》。中兴初，历左台御史，与吴少微友善。属词并以经典为本，文体一变，号为富吴体。张说称其文如孤峰绝岸，壁立万仞，浓云郁兴，震雷俱发，诚可畏也。若施于廊庙，则骇矣。集十卷，今存诗一首。<3>0211
<1>高傪<2>高傪，天宝、大历间人。诗一首。<3>0522
<1>高崇文<2>高崇文，字崇文。其先自渤海徙幽州，崇文少籍平卢军。贞元中，随韩全义镇长武城，累官金吾将军。全义入觐，崇文掌行营节度留务。宪宗朝拜东川节度使。西蜀平，封南平郡王，同中书门下平章事。卒谥曰威武。诗一首。<3>0722
<1>高鹤林<2>官都虞侯、冠军大将军、试太常卿、上柱国。<3>1959
<1>高力士<2>高力士，明皇时宦官。被宠，封齐国公。后为李辅国所构，配流黔中。诗一首。<3>1414
<1>高球<2>高球，高宗时人。诗二首。<3>0165
<1>高若拙<2>荆南高从诲幕客。<3>1659
<1>高绍<2>高绍，考功郎中。诗一首。<3>0171
<1>高退之<2>高退之，字遵圣，会昌三年进士第。诗一首。<3>1112
<1>高湘<2>高湘，字濬之，铢从子也，擢进士第。咸通中，历谏议大夫。僖宗朝，终江西观察使。诗一首。<3>1212
<1>高元矩<2>宣城人。<3>1650
<1>高元裕<2>字景圭，渤海人。开成中翰林学士，终吏部尚书。<3>1623
<1>高越<2>高越，字仲远，幽州人。仕吴，授秘书郎，累迁中书舍人，终勤政殿学士、户部侍郎。诗一首。<3>1481
<1>高拯<2>高拯，大历十三年进士第。诗一首。<3>0639
<1>高正臣<2>高正臣，广平人，襄州刺史、卫尉卿。习右军书法，睿宗最爱其笔。诗二首。<3>0160
<1>高弁<2>高弁，贞元十二年进士第。诗一首。<3>0830
<1>高適<2>高適，字达夫，渤海蓚人。举有道科，释褐封丘尉。不得志，去游河右，哥舒翰表为左骁卫兵曹、掌书记。进左拾遗，转监察御史。潼关失守，適奔赴行在，擢谏议大夫，节度淮南。李辅国谮之，左授太子少詹事，出为蜀、彭二州刺史。进成都尹、剑南西川节度使。召为刑部侍郎，转散骑常侍，封渤海县侯。永泰二年卒，赠礼部尚书，谥曰忠。適喜功名，尚节义。年过五十，始学为诗，以气质自高。每吟一篇，已为好事者传诵。开、宝以来，诗人之达者，惟適而已。集二卷。今编四卷。<3>0496
<1>高峤<2>高峤，司门郎中。诗二首。<3>0175
<1>高衢<2>高衢，唐末人。诗一首。<3>1387
<1>高骈<2>高骈，字千里，南平郡王崇文之孙，家世禁卫。幼颇修饬，折节为文学，初事朱叔明为司马，后历右神策军都虞候、秦州刺史。咸通中，拜安南都护，进检校刑部尚书，以都护府为静海军，授骈节度，兼诸道行营招讨使。僖宗立，加同中书门下平章事，迁剑南西川节度，进检校司徒，封燕国公，徙荆南节度，加诸道行营都统、盐铁转运等使，俄徙淮南节度副大使。广明初，进检校太尉、东面都统、京西京北神策军诸道兵马等使，封渤海郡王，为部将毕师铎所害。诗一卷。<3>1226
<1>高瑾<2>高瑾，渤海人，士廉之孙。登咸亨元年进士第。诗四首。<3>0167
<1>高璩<2>高璩，字莹之，渤海人。登进士第，累佐使府。大中朝，历丞郎。咸通中，守中书侍郎平章事。诗一首。<3>1211
<1>高辇<2>高辇，后唐秦王从荣府谘议参军。诗一首。<3>1457
<1>高铢<2>高铢，字权仲。元和六年登第，为太原判官，检校监察御史。大中初，终太常卿。诗一首。<3>0976
<1>高蟾<2>高蟾，河朔人。乾符三年，登进士第。乾宁间，为御史中丞。诗一卷。<3>1305
<1>戈牢<2>戈牢（一作左），字德胶，会昌三年进士第。诗二首。<3>1128
<1>耿湋<2>耿湋，字洪源，河东人。登宝应元年进士第，官右拾遗。工诗，与钱起、卢纶、司空曙诸人齐名，号大历十才子。湋诗不深琢削，而风格自胜。集三卷，今编诗二卷。<3>0587
<1>公乘亿<2>公乘亿，字寿仙，魏人。咸通末，登进士第，为魏博节度使乐彦祯从事，加授侍郎。诗一卷，今存四首。<3>1241
<1>公孙杲<2>承宣郎，行博城县丞。诗一首。<3>1933
<1>弓嗣初<2>弓嗣初，登咸亨二年进士第一人。诗二首。<3>0166
<1>古之奇<2>古之奇，登宝应进士第，尝为马燧辟置幕府，李端有诗赠之。诗一首。<3>0583
<1>顾夐<2>顾夐，蜀王建时，给事内庭，擢茂州刺史。后复事孟知祥，官至太尉。诗一首。<3>1527
<1>顾朝阳<2>顾朝阳，开元中人。诗一首。<3>0387
<1>顾非熊<2>顾非熊，况之子。性滑稽，好凌轹，困举场三十年。穆宗长庆中，登进士第，累佐使府。大中间，为盱眙尉。慕父风，弃官隐茅山。诗一卷。<3>1039
<1>顾封人<2>顾封人，咸通中进士。诗一首。<3>1246
<1>顾况<2>顾况，字逋翁，海盐人，肃宗至德进士。长于歌诗，性好诙谐，尝为韩滉节度判官，与柳浑、李泌善。浑辅政，以校书征；泌为相，稍迁著作郎。悒悒不乐，求归，坐诗语调谑，贬饶州司户参军。后隐茅山，以寿终。集二十卷，今编诗四卷。<3>0586
<1>顾云<2>顾云，字垂象，池州人。风韵详整，与杜荀鹤、殷文圭友善，同肄业九华。咸通十五年登第，为高骈淮南从事。毕师铎之乱，退居霅川，杜门著书。大顺中，与羊昭业、卢知猷、陆希声、钱翊、冯渥、司空图等分修宣懿僖三朝实录，书成，加虞部员外郎。乾宁初卒。存诗一卷。<3>1275
<1>顾在镕<2>顾在镕，苏州人，光启二年进士第。诗三首。<3>1298
<1>关盼盼<2>关盼盼，徐州妓也，张建封纳之。张殁，独居彭城故燕子楼，历十馀年。白居易赠诗讽其死，盼盼得诗，泣曰：“妾非不能死，恐我公有从死之妾，玷清范耳。”乃和白诗，旬日不食而卒。诗四首。<3>1745
<1>贯休<2>贯休，字德隐，俗姓姜氏，兰溪人。七岁出家，日读经书千字，过目不忘。既精奥义，诗亦奇险，兼工书画。初为吴越钱镠所重，后谒成汭荆南。汭欲授书法，休曰：“须登坛乃授。”汭怒，递放之黔。天复中，入益州，王建礼遇之，署号禅月大师，或呼为得得来和尚。终于蜀，年八十一。初有《西岳集》，吴融为序，极称之，后弟子昙域更名《宝月集》。其全集三十卷，已亡。胡震亨谓宋睦州刻本多载他人诗，不足信。其说亦不知何据。胡存诗仅三卷，今编十二卷。<3>1834
<1>光威裒<2>姊妹三人，失其姓。<3>1743
<1>广宣<2>广宣，姓廖氏，蜀中人。与刘禹锡最善，元和、长庆两朝，并为内供奉，赐居安国寺红楼院，有《红楼集》。今存诗十七首，编为一卷。<3>1800
<1>归登<2>归登，字冲之，吴县人，崇敬之子。贞元初，策贤良，为右拾遗，转右补阙、起居舍人。顺宗为皇太子，登父子侍读。及即位，以东宫恩，拜给事中，迁工部侍郎。复为皇太子诸王侍读，累进工部尚书。卒谥曰宪。诗一首。<3>0741
<1>归仁<2>归仁，唐末江南僧，住京洛灵泉。诗六首。<3>1820
<1>郭利贞<2>郭利贞，神龙中为吏部员外。赋上元诗，与苏味道、崔液并为绝唱。诗一首。<3>0255
<1>郭良<2>郭良，金部员外郎。诗二首。<3>0451
<1>郭良骥<2>郭良骥，元和后诗人。诗二首。<3>1009
<1>郭绍兰<2>郭绍兰，长安人，巨商任宗妻也。诗一首。<3>1699
<1>郭受<2>郭受，大历间人。杜甫有酬郭十五判官诗，盖受曾为衡阳判官。诗一首。<3>0577
<1>郭向<2>郭向，太子尉。诗一首。<3>0450
<1>郭圆<2>郭圆，会昌中为剑南节度使李固言从事、检校司门员外郎。诗一首。<3>1103
<1>郭郧<2>郭郧，毗陵人，大历、贞元间诗人。诗一首。<3>0700
<1>郭震<2>郭震，字元振，魏州贵乡人。以字显。少有大志，十八举进士，为通泉尉。任侠使气，拨去小节，尝盗铸及掠卖部中口千馀，以饷遗宾客。武后召欲诘，既与语，奇之，索所为文章，上《宝剑篇》。后览嘉叹。授右武卫铠曹参军，进奉宸监丞。久之，拜凉州都督。中宗神龙中，迁左骁卫将军、安西大都护。睿宗立，召为太仆卿。景云二年，进同中书门下三品。先天元年，为朔方军大总管。明年，以兵部尚书复同中书门下三品，封代国公。明皇讲武骊山，以军容不整，流新州。开元元年，起为饶州司马，道病卒。集二十卷，今编诗一卷。<3>0145
<1>郭正一<2>郭正一，定州彭城人。贞观中，举进士，累转中书舍人，弘文馆学士。永隆二年，迁秘书少监，检校中书侍郎，与魏玄同、郭待举并同中书门下平章事。宰相以平章事为名，自正一等始也。则天时，出为晋州刺史，后为酷吏所陷，窜死岭南。诗一首。<3>0097
<1>郭周藩<2>郭周藩，河东人，登元和六年第。诗一首。<3>0973
<1>郭子仪<2>郭子仪，华州郑人。以武举起家，后平安禄山、史思明之乱。累官至中书令，封汾阳王，赐号尚父。年八十五卒赠太师，谥忠武。诗二首。<3>0309
<1>郭遵<2>郭遵，贞元进士第。诗二首。<3>0800
<1>郭夔<2>郭夔（一作藁），大中时江南进士。诗一首。<3>1193
<1>郭澹<2>郭澹，天宝、大历间人。诗二首。<3>0521
<1>海顺<2>海顺，姓任氏，蒲坂人。隋代出家仁寿寺，武德初元示化。诗三首。<3>1776
<1>海印<2>海印，蜀慈光寺尼，唐末人，才思清峻。存诗一首。<3>1768
<1>韩偓<2>韩偓，字致光（一作尧），京兆万年人。龙纪元年，擢进士第，佐河中幕府，召拜左拾遗，累迁谏议大夫，历翰林学士、中书舍人、兵部侍郎。以不附朱全忠，贬濮州司马，再贬荣懿尉，徙邓州司马。天祐二年，复原官，偓不赴召，南依王审知而卒。《翰林集》一卷，《香奁集》三卷，今合编四卷。<3>1313
<1>韩滉<2>韩滉，字太冲，少师休之子，以荫补骑曹参军。至德初，青齐节度邓景山辟为判官，授监察御史。累迁吏部员外郎。大历中，改郎中，擢尚书左丞。德宗朝，为江淮转运使，加同平章事。工书，兼善丹青。诗二首。<3>0578
<1>韩察<2>韩察，官历太原节度判官、侍御史、明州刺史。诗一首。<3>0815
<1>韩垂<2>韩垂，南唐时人。诗一首。<3>1500
<1>韩定辞<2>韩定辞，深州人。为镇州观察判官、检校尚书祠部郎中，兼侍御史。诗一首。<3>1494
<1>韩溉<2>韩溉，江南人。诗一卷，今存七首。<3>1584
<1>韩翃<2>韩翃，字君平，南阳人。登天宝十三载进士第，淄青侯希逸、宣武李勉相继辟幕府。建中初，以诗受知德宗，除驾部郎中、知制诰，擢中书舍人卒。翃与钱起、卢纶辈号大历十才子。为诗兴致繁富，一篇一咏，朝野珍之。集五卷。今编诗三卷。<3>0512
<1>韩思复<2>韩思复，字绍出，京兆长安人。举秀才高第。调梁府仓曹参军，累迁中书舍人。开元初，擢谏议大夫，出为德州刺史，拜黄门侍郎，迁御史大夫。复出刺襄州，还拜太子宾客。卒谥文。明皇亲题其碑曰：“有唐忠孝韩长山之墓”。诗一首。<3>0324
<1>韩思彦<2>韩思彦，与贺遂亮同官御史，高宗时，待诏弘文馆。上元中卒。诗一首。<3>0108
<1>韩泰<2>字安平，昌黎人。户部郎中。以附王叔文，贬虔州司马，后终郴州刺史。<3>1618
<1>韩熙载<2>韩熙载，字叔言，北海人。后唐同光中，登进士第。李昪建国，用为秘书郎。璟嗣位，拜虞部员外郎、史馆修撰、知制诰。后主时，终中书侍郎。集五卷，今存诗五首。<3>1466
<1>韩襄客<2>汉南妓。<3>1763
<1>韩湘<2>韩湘，字清夫，愈之犹子也。落魄不羁，愈强之婚宦，不听，学道仙去。<3>1887
<1>韩休<2>韩休，京兆长安人。举贤良，累官礼部侍郎。开元二十一年，拜黄门侍郎，与萧嵩同秉政。休敷陈治道，多鲠直，帝重之。终太子少师，谥文忠。诗三首。<3>0313
<1>韩仪<2>韩仪，字羽光，京兆万年人，偓之兄也。以翰林学士为御史中丞，朱全忠贬为棣州司马。诗一首。<3>1302
<1>韩屿<2>韩屿，祠部郎中。诗一首。<3>1573
<1>韩愈<2>韩愈，字退之，南阳人。少孤，刻苦为学，尽通六经百家。贞元八年，擢进士第。才高，又好直言，累被黜贬。初为监察御史，上疏极论时事，贬阳山令。元和中，再为博士，改比部郎中、史馆修撰，转考功、知制诰，进中书舍人，又改庶子。裴度讨淮西，请为行军司马，以功迁刑部侍郎。谏迎佛骨，谪刺史潮州，移袁州。穆宗即位，召拜国子祭酒、兵部侍郎。使王廷凑，归，转吏部，为时宰所构，罢为兵部侍郎，寻复吏部。卒赠礼部尚书，谥曰文。愈自比孟轲，辟佛老异端，笃旧恤孤，好诱进后学，以之成名者甚众。文自魏晋来，拘偶对，体日衰，至愈，一返之古。而为诗豪放，不避粗险，格之变亦自愈始焉。集四十卷，内诗十卷；外集遗文十卷，内诗十八篇。今合编为十卷。<3>0794
<1>韩昭<2>韩昭，字德华，长安人。为蜀后主王衍狎客，累官礼部尚书、文思殿大学士。唐兵入蜀，王宗弼杀之。诗二首。<3>1523
<1>韩昭裔<2>韩昭裔，后唐清泰时宰相。诗一首。<3>1458
<1>韩仲宣<2>韩仲宣，高宗时人。诗四首。<3>0163
<1>韩琮<2>韩琮，字成封，初为陈许节度判官，后历中书舍人、湖南观察使。诗一卷。<3>1183
<1>含曦<2>含曦，元和、太和间长寿寺僧。诗一首。<3>1801
<1>寒山<2>寒山子，不知何许人。居天台唐兴县寒岩，时往还国清寺。以桦皮为冠，布裘弊履。或长廊唱咏，或村墅歌啸，人莫识之。闾丘胤宦丹丘，临行，遇丰干师，言从天台来。闾丘问彼地有何贤堪师，师曰：“寒山文殊，拾得普贤。在国清寺库院厨中著火。”闾丘到官三日，亲往寺中。见二人，便礼拜。二人大笑曰：“丰干饶舌，饶舌。阿弥不识，礼我何为？”即走出寺，归寒岩。寒山子入穴而去，其穴自合。尝于竹木石壁书诗，并村墅屋壁所写文句三百馀首。今编诗一卷。<3>1769
<1>浩虚舟<2>浩虚舟，隰州刺史。聿之子。中宏词科。诗一首。<3>0932
<1>和凝<2>和凝，字成绩，郓州须昌人。举进士。唐天成中，历翰林学士。知贡举，所取皆一时之秀。晋天福五年，拜中书侍郎同平章事。入汉，拜太子太傅，封鲁国公。终于周。凝为文章，以多为富。有集百馀卷，今编诗一卷。<3>1447
<1>何昌龄<2>何昌龄，南唐时庐陵宰。诗一首。<3>1495
<1>何承裕<2>承裕，曲江人。天福末，举进士，有逸才而善谑。知商州，一举人投卷，有“日暮猿啼旅思凄”之句。遽曰：“足下此句甚佳，但上句对属未称，奉为改之。”因云云，举人大惭而去。<3>1923
<1>何扶<2>何扶，太和九年及第。诗二首。<3>1053
<1>何频瑜<2>何频瑜，建中中蓝田尉。诗一首。<3>0728
<1>何儒亮<2>何儒亮，与孟简同时人。诗一首。<3>0943
<1>何希尧<2>何希尧，字唐臣，分水人。诗四首。<3>1015
<1>何象<2>何象，遂宁令。诗一首。<3>1568
<1>何元上<2>何元上，自称峨眉山人，尝居道州。诗一首。<3>0916
<1>何兆<2>何兆，蜀人。诗二首。<3>0673
<1>何仲举<2>何仲举，营道人。后唐天成中登进士第，仕楚，署天策府学士，全、衡二州刺史。诗一首。<3>1540
<1>何仲宣<2>何仲宣（一作谊），武德、贞观间人。诗一首。<3>0059
<1>何鸾<2>何鸾，景云时人。诗一首。<3>0151
<1>贺敱<2>贺敱，山阴人。历官率更令，崇文馆学士。诗一首。<3>0120
<1>贺朝<2>贺朝，越州人，官止山阴尉。诗八首。<3>0357
<1>贺公<2>石晋兵部。<3>1682
<1>贺兰进明<2>贺兰进明，开元十六年登进士第。禄山乱，以御史大夫为节度使，守临淮。张巡被围睢阳，遣南霁云乞师，进明嫉巡声威，不应，巡遂陷没。肃宗时，为北海太守，诣行在，上以为南海太守，摄御史大夫、岭南节度使。后贬溱州司马。诗七首。<3>0423
<1>贺兰朋吉<2>贺兰朋吉，与贾岛同时。诗一首。<3>0911
<1>贺遂亮<2>贺遂亮，官御史。诗一首。<3>0107
<1>贺知章<2>贺知章，字季真，会稽永兴人。少以文词知名。擢进士，累迁太常博士。开元中，张说为丽正殿修书使，奏请知章入书院，同撰六典及文纂。后转太常少卿，迁礼部侍郎，加集贤院学士，改授工部侍郎。俄迁秘书监。知章性放旷，晚尤纵诞，自号四明狂客。醉后属词，动成卷轴。又善草隶，人共传宝。天宝初，请为道士还乡里，诏赐镜湖剡川一曲，御制诗以赠行，皇太子已下咸就执别。年八十六卒。肃宗赠礼部尚书。诗一卷。<3>0326
<1>恒超<2>恒超，姓冯氏，范阳人，居棣州开元寺。终于后汉之乾祐。诗一首。<3>1826
<1>洪子舆<2>洪子舆，睿宗时官侍御史。姜晦时为中丞，讽劾韦安石，子舆不从。诗一首。<3>0259
<1>红绡妓<2>红绡，大历中勋臣家妓也。勋臣疾，崔生往省，勋臣令妓送出院。妓指镜隐语，家奴磨勒曰：“此可致也。”夜负生，逾重垣入其院。见妓独坐吟诗，遂负生与妓俱出，守御无有觉者。诗一首。<3>1726
<1>侯道华<2>侯道华，蒲人，大中时仙去。<3>1888
<1>侯氏<2>侯氏，边将张揆（一作暌）妻也。诗一首。<3>1713
<1>侯冽<2>侯冽，元和六年进士第。诗二首。<3>0974
<1>后唐庄宗<2>名存勖，在位四年，谥日光圣神闵。词四首。<3>1939
<1>胡伯崇<2>号毗陵子。<3>1958
<1>胡令能<2>胡令能，莆田隐者，少为负局锼钉之业。梦人剖其腹，以一卷书内之，遂能吟咏，远近号为胡钉铰。诗四首。<3>1392
<1>胡宿<2>胡宿，唐末人。诗十九首。<3>1410
<1>胡雄<2>胡雄，开元时人。诗一首。<3>0219
<1>胡幽贞<2>胡幽贞，四明人，自号无生居士。诗二首。<3>1582
<1>胡元范<2>胡元范，申州义阳人。介廉有才。则天时，为凤阁侍郎，坐救裴炎，流死巂州。诗三首。<3>0098
<1>胡元龟<2>庐陵人，官临川令。<3>1642
<1>胡曾<2>胡曾，邵阳人。咸通中举进士，不第，尝为汉南从事。《安定集》十卷，《咏史诗》三卷，今合编诗一卷。<3>1281
<1>胡证<2>胡证，字启中，河东人。举进士第，累官金吾大将军，岭南节度使。诗一首。<3>0818
<1>胡直钧<2>胡直钧，登贞元十九年进士第。诗一首。<3>0875
<1>胡骈<2>胡骈，唐末进士。诗一首。<3>1370
<1>胡玢<2>胡玢，隐庐山，苦心五言。李腾廉问江西，弓旌不至，人惜之。诗三首。<3>1580
<1>胡皓<2>胡皓，开元中人。张孝暠出塞，皓与张九龄、韩休、崔沔、王翰、贺知章撰送行诗，号《朝英集》。诗六首。<3>0305
<1>护国<2>护国，江南人。工词翰，有声大历间。诗十二首。<3>1795
<1>花蕊夫人<2>花蕊夫人徐氏，青城人。幼能文，尤长于宫词。得幸蜀主孟昶，赐号花蕊夫人。诗一卷。<3>1692
<1>怀濬<2>怀濬，秭归郡僧。诗二首。<3>1825
<1>怀楚<2>怀楚，唐末僧，住安州白兆竺乾院。诗二首。<3>1815
<1>怀素<2>怀素，京兆人，姓范（一作钱）。从玄奘法师出家。上元三年，诏住西太原寺，寻归西京。以草书名。诗二首。<3>1788
<1>黄巢<2>黄巢，冤句人。举进士不第，广明作乱，破京都。后灭于泰山狼虎谷。诗三首。<3>1435
<1>黄崇嘏<2>黄崇嘏，临邛人。因事下狱，贡诗蜀相周庠。庠荐摄司户参军，政事明敏。庠爱其才，欲妻以女。嘏作诗辞婚，庠得诗大惊，问之，乃黄使君女也。诗二首。<3>1719
<1>黄可<2>字不可，南唐时人。<3>1649
<1>黄颇<2>黄颇，宜春人。以洪奥文章蹉跎者一十三载，至会昌三年登第，官监察御史。诗三首。<3>1121
<1>黄损<2>黄损，字益之，连州人。梁龙德二年登进士第，仕南汉刘龑，累官尚书仆射。有《桂香集》，今存诗四首。<3>1444
<1>黄滔<2>黄滔，字文江，莆田人。昭宗乾宁二年，擢进士第。光化中，除四门博士，寻迁监察御史里行，充威武军节度推官。王审知据有全闽，而终其身为节将者，滔规正有力焉。集十五卷，今编诗三卷。<3>1345
<1>黄幡绰<2>伶人。<3>1921
<1>黄麟<2>黄麟，金部员外郎。诗一首。<3>0449
<1>皇甫湜<2>皇甫湜，字持正，新安人。元和中擢进士第，为陆浑尉，仕至工部郎中。裴度辟为判官。集三卷，今存诗三首。<3>0836
<1>皇甫澈<2>皇甫澈，贞元中蜀州刺史。诗四首。<3>0724
<1>皇甫冉<2>皇甫冉，字茂政，润州丹阳人。晋高士谧之后。十岁能属文，张九龄深器之。天宝十五载，举进士第一，授无锡尉，历左金吾兵曹。王缙为河南帅，表掌书记。大历初，累迁右补阙，奉使江表，卒于家。冉诗天机独得，远出情外。集三卷。今编诗二卷。<3>0515
<1>皇甫曙<2>皇甫曙，元和十一年登第。宝历间，崔从镇淮南，署为行军司马。诗一首。<3>0981
<1>皇甫松<2>皇甫松，湜之子，自称檀栾子。诗十三首。<3>0839
<1>皇甫曾<2>皇甫曾，字孝常，冉母弟也。天宝十二载登进士第。历侍御史，坐事徙舒州司马、阳翟令。诗名与兄相上下，当时比张氏景阳、孟阳云。集一卷。今编诗一卷。<3>0495
<1>皇甫镛<2>皇甫镛，字和卿，朝那人，第进士。元和中，为河南少尹。时兄鎛领度支，聚敛句剥，天下怨恨。镛每极言，不听，乃求分司为右庶子。开成初，终太子少保。镛能文，尤工诗什。集十八卷，今存诗一首。<3>0757
<1>慧偘<2>慧偘晋陵曲阿人，姓汤，住蒋州大归善寺。诗二首。<3>1774
<1>慧净<2>慧净，俗姓房氏，真定人。开皇、大业中，即擅道誉。贞观初，主纪国寺，房玄龄结为法友。高宗在东宫，复请为普光寺主。诗四首。<3>1775
<1>慧宣<2>慧宣，常州法师，与道恭同召。诗三首。<3>1772
<1>惠文太子<2>太子名范，睿宗第四子。好学工书，爱儒士，无贵贱为尽礼。与阎朝隐、刘廷琦、张谔、郑繇等善，常饮酒赋诗相娱乐。初王郑，改封卫，俄降封巴陵。从诛太平公主，以功赐封岐。薨，册书赠太子及谥。<3>1955
<1>霍总<2>霍总，咸通时池州刺史。诗七首。<3>1217
<1>吉中孚<2>吉中孚，鄱阳人。大历十才子之一。始为道士，后官校书郎，登宏辞。兴元中，历翰林学士、户部侍郎。诗一卷，今存一首。<3>0668
<1>吉皎<2>吉皎，冯翊人，卫尉卿致仕。诗一首。<3>0850
<1>季广琛<2>瓜州刺史，历肃、代朝，终散骑常侍。<3>1611
<1>纪唐夫<2>纪唐夫，开成中中书舍人。诗三首。<3>1070
<1>纪元皋<2>纪元皋，元和进士。诗一首。<3>0987
<1>贾弇<2>贾弇，长乐人，登大历进士第，为校书郎。诗一首。<3>0686
<1>贾驰<2>贾驰，与曹邺同时。诗二首。<3>1388
<1>贾岛<2>贾岛，字浪仙，范阳人，初为浮屠，名无本。来东都时，洛阳令禁僧午后不得出，岛为诗自伤。韩愈怜之，因教其为文，遂去浮屠，举进士。诗思入僻，当其苦吟，虽逢公卿贵人，不之觉也。累举不中第。文宗时，坐飞谤，贬长江主簿。会昌初，以普州司仓参军迁司户，未受命卒。有《长江集》十卷，《小集》三卷，今编诗四卷。<3>1198
<1>贾棱<2>贾棱，贞元八年进士第。诗一首。<3>0796
<1>贾曾<2>贾曾，河南洛阳人，以孝闻。景云中吏部员外郎，明皇在东宫，盛择宫僚，以曾为太子舍人，直言启谏，特授中书舍人。以父名忠，固辞，拜谏议大夫。开元中，复拜中书，议者以为曹司嫌名，乃就职。与苏晋同掌制诰，时号苏贾。诗五首。<3>0148
<1>贾至<2>贾至，字幼邻，洛阳人。父曾，开元初掌制诰。至擢明经第，为单父尉，拜起居舍人、知制诰。父子继美，帝常称之。肃宗擢为中书舍人。坐小法，贬岳州司马。宝应初，召复故官，除尚书左丞。大历初，封信都县伯，迁京兆尹、右散骑常侍。卒谥曰文。集十卷。今编诗一卷。<3>0508
<1>贾宗<2>一作贾琮。诗一首。<3>1596
<1>贾谟<2>贾谟，元和进士。诗一首。<3>0969
<1>贾躭<2>贾躭，字敦诗，沧州南皮人。天宝中，举明经，授临清县尉。上疏论时政，改正平尉，从事河东检校膳部员外郎。历邠州刺史，政绩茂异，入为鸿胪卿。自大历至贞元，三为节镇，征拜右仆射，同中书门下平章事。在相位十三年，世称其淳德。躭好地理学，外国使至，必讯其山川土俗，因撰《海内华夷图》及《古今郡国县道四夷述》四十卷，表献之。诗一首。<3>0553
<1>贾邕<2>贾邕，天宝九年登进士第。诗一首。<3>0485
<1>姜晞<2>姜晞，上邽人。登永隆元年进士第，官工部侍郎、散骑常侍，封金城郡公。诗一首。<3>0179
<1>姜皎<2>姜皎，晞从兄弟。长安中，为尚衣奉御。明皇以藩邸有旧，拜殿中监，封楚国公，恩宠莫比。迁太常卿。后坐贬死。诗一首。<3>0180
<1>江为<2>江为，宋州人，避乱家建阳。游庐山，师陈贶为诗。集一卷，今存诗八首。<3>1480
<1>江妃<2>江妃，名采蘋，莆田人。开元初，高力士选归，侍明皇，大见宠幸。善属文，自比谢女，所居悉植梅花。帝因其所好，戏名梅妃。有诗一篇。<3>0016
<1>蒋防<2>蒋防，义兴人，官右拾遗。元和中，李绅荐为司封郎中、知制诰，进翰林学士。李逢吉逐绅，因出防为汀州刺史。集一卷，今存诗十二首。<3>1020
<1>蒋涣<2>蒋涣，冽之弟，擢进士。天宝末，为给事中。永泰初，历鸿胪卿。日本使尝遗金帛，不受，惟取笺一番，为书以贻其副。终礼部尚书。诗五首。<3>0559
<1>蒋钧<2>字不器，营道人。<3>1643
<1>蒋密<2>零陵儒士。<3>1637
<1>蒋氏<2>蒋氏，吴越时湖州司法参军陆蒙妻也。性耽酒，善属文。诗一首。<3>1720
<1>蒋挺<2>蒋挺，景云时人。诗一首。<3>0152
<1>蒋维翰<2>蒋（一作薛）维翰，登开元进士第。诗五首。<3>0406
<1>蒋冽<2>蒋冽，仪凤中宰相高智周之外孙。第进士，考功员外郎。终尚书左丞。诗七首。<3>0558
<1>蒋贻恭<2>蒋贻恭，江淮人。唐末入蜀，孟氏时官大井县令。诗二首。<3>1525
<1>蒋肱<2>蒋肱，唐末尝客荆南成汭幕。诗一首。<3>1394
<1>焦郁<2>焦郁，元和间人。诗三首。<3>1011
<1>解琬<2>解琬，魏州元城人。中幽素科，调新政尉，除监察御史。习边事。景龙中，迁御史大夫，兼朔方行军大总管。守边积二十年。开元中，终同州刺史。诗二首。<3>0286
<1>金昌绪<2>金昌绪，馀杭人。诗一首。<3>1585
<1>金地藏<2>金地藏，新罗国王子。至德初，航海居九华山。诗一首。<3>1787
<1>金厚载<2>金厚载，字化光，会昌三年进士第。诗二首。<3>1129
<1>金可纪<2>金可纪（一作记）。按章孝标有《送金可纪归新罗》诗，恐其人。<3>1966
<1>金立之<2>金立之，新罗人。宪德王七年，从金昕入唐。<3>1965
<1>金真德<2>金真德，新罗王金真平女也。平卒，无子，嗣立为王。诗一首。<3>1691
<1>荆冬倩<2>荆冬倩，校书郎。诗一首。<3>0459
<1>荆浩<2>荆浩，字浩然，沁水人。隐太行洪谷，自号洪谷子。工丹青，尤长山水，为唐末之冠。诗一首。<3>1405
<1>京兆女子<2>唐末人，不详姓氏。诗一首。<3>1742
<1>景审<2>景审，南阳人，长庆中有善书名。诗一首。<3>1038
<1>景云<2>景云，善草书，与岑参同时。诗三首。<3>1785
<1>敬括<2>敬括，字叔弓，河东人。少以文词称乡。举进士，又应制登科。累官右拾遗、内供奉、殿中侍御史。天宝末，以不附杨国忠，出为刺史。迁给事中、兵部侍郎、大理卿。大历初，诏选循良为近辅，以括为同州刺史，入为御史大夫，卒。诗一首。<3>0506
<1>净显<2>净显，五代时洛阳首座沙门。诗一首。<3>1827
<1>剧燕<2>蒲坂人，为诗雅正，亦十哲之一也。后客王重荣，被杀。<3>1629
<1>康庭芝<2>康庭芝，为河阴令，与杜审言同时。诗一首。<3>0333
<1>康骈<2>字驾轻，池州人。登第，为崇文馆校书郎。后为田頵客，荐授中羽舍人。所著有《剧谈录》。词一首。<3>1941
<1>柯崇<2>柯崇，闽人。天复元年进士第，授太子校书。诗二首。<3>1354
<1>可隆<2>字了空，俗姓慕容，住福州东禅院，五代时人。<3>1851
<1>可朋<2>可朋，丹棱人。好酒，自号醉髡。《玉垒集》十卷，今存诗四首。<3>1839
<1>可止<2>可止，姓马氏，范阳房山人。长近体律诗，乾宁中，赐紫。后唐明宗令住持洛京长寿寺，署号文智大师。有《三山集》，今存诗九首。<3>1818
<1>孔德绍<2>孔德绍，会稽人，有清才。事窦建德，初为景城丞，后为内史侍郎，典书檄。建德败，太宗诛之。诗十二首。<3>1431
<1>孔绍安<2>孔绍安，越州山阴人，陈尚书奂之子。少诵古文集数十万言，外兄虞世南叹异之。与词人孙万寿笃忘年好，时人称为孙孔。隋末，为监察御史。归唐，拜内史舍人。恩礼甚厚，尝诏撰梁史，未成而卒。有文集五十卷，今存诗七首。<3>0070
<1>孔温业<2>孔温业，冀州人，长庆元年进士第。大中后，历官中书舍人、天平节度使。诗一首。<3>1026
<1>寇泚<2>寇泚，中宗朝为长安尉。张仁愿在朔方，奏用分判军事。开元十三年，帝自择刺史，泚由兵部侍郎出守宋州，赋诗祖饯。诗一首。<3>0260
<1>寇坦<2>寇坦，开元时人。诗二首。<3>0370
<1>来济<2>来济，江都人，隋大将军护儿之子也。宇文化及之难，护儿阖门遇害，济流离艰险。笃志好学，举进士。贞观中，初置太子司议郎，妙选人望，遂以济为之。迁中书舍人，与令狐德棻等同撰《晋书》。永徽中，拜中书令，出为庭州刺史。与突厥战，阵没。集三十卷，今存诗一首。<3>0083
<1>来鹄<2>来鹄，豫章人，诗思清丽。咸通中举进士不第。诗一卷。<3>1278
<1>蓝采和<2>蓝采和，不知何时人。常衣破蓝衫，六銙黑木腰带。一脚著靴，一脚跣行。夏则衫内加絮，冬则卧于雪中，气出如蒸。每行歌城市乞索，持大拍板踏歌，似狂非狂。歌词极多，率皆仙意。以钱与之，或散失，亦不顾。见贫人，即与之，及与酒家。后踏歌于濠梁间酒楼，乘醉轻举，云中掷靴、衫、腰带、拍板，冉冉而去。<3>1908
<1>郎士元<2>郎士元，字君胄，中山人。天宝十五载擢进士第。宝应初，选畿县官，诏试中书，补渭南尉。历右拾遗，出为郢州刺史。与钱起齐名。自丞相以下，出使作牧，二君无诗祖饯，时论鄙之，故语曰：“前有沈、宋，后有钱、郎”。集二卷。今编诗一卷。<3>0514
<1>郎馀令<2>郎馀令，定州新乐人。博学知名，兼善画。擢进士第，授霍王元轨府参军，改著作佐郎。诗一首。<3>0172
<1>冷朝阳<2>冷朝阳，金陵人，登大历进士第，为薛嵩从事。诗十一首。<3>0680
<1>黎逢<2>黎逢，登大历十二年进士第。诗二首。<3>0652
<1>理莹<2>理莹，与寇坦同时。诗一首。<3>1786
<1>李乂<2>李乂，字尚真，赵州房子人。年十二，工属文。第进士，茂才异等，调万年尉。长安中，擢监察御史，迁中书舍人，修文馆学士。睿宗朝，进吏部侍郎，改黄门侍郎，中山郡公。开元初，转紫微侍郎，未几，除刑部尚书。卒年六十八。居官沉正方雅，识治体，时称有宰相器。与兄尚一、尚贞，俱以文章见称。有《李氏花萼集》。乂与苏颋对掌纶诰，明皇比之味道与峤，并称苏李。今编诗一卷。<3>0206
<1>李夐<2>定州司马。诗一首。<3>1934
<1>李憕<2>李憕，太原文水人。举明经。开元初，为咸阳尉。张说为并州长史太平军大使时，引憕常在幕下。后为宇文融判官，括田课最。迁监察御史，历给事中，河南少尹。天宝初，出为清河太守，改尚书右丞、京兆尹。转光禄卿、东都留守，迁礼部尚书。安禄山陷长安，遇害。赠司徒，谥忠烈。诗三首。<3>0350
<1>李昉<2>李昉，南唐时人。诗一首。<3>1469
<1>李暠<2>李暠，清河王孝节孙。开元初，汝州刺史，入为太常少卿。三迁黄门侍郎，兼太原尹。仍充诸军节度使，俄拜工部尚书，东都留守。持节使吐蕃，既还，金城公主请定汉蕃界，树碑赤岭，以奉使称职。转兵部尚书，终太子少傅。诗一首。<3>0296
<1>李沇<2>李沇，字东济，江夏人，宰相谿之子也，与谿同为王行瑜所杀。行瑜败，赠礼部员外郎。诗六首。<3>1321
<1>李珣<2>李珣，字德润，梓州人。有《琼瑶集》。今存诗三首。<3>1526
<1>李璟<2>嗣主璟，字伯玉，烈祖子。风度高秀，善属文。谥元宗。诗二首。<3>0028
<1>李昂1<2>文宗皇帝。帝讳昂，穆宗第二子。初名涵，封江王。宝历二年，即位。恭俭儒雅，听政之暇，博通群籍。顾谓左右曰：若不甲夜视事，乙夜观书，何以为人君。每试进士，亲裁题目。及所司进所试，披览吟咏，终日忘倦。延学士于内庭，讨论经义。好制五言，古调清峻。常欲置诗博士。李珏言：“今翰林学士皆能文词，且古今篇什，足可怡悦圣情。”乃止。又尝与宰相论诗之工拙。郑覃曰：“诗之工者，无若三百篇，皆国人作之以刺美时政，王者采之以观风俗。后代词人，华而不实，无补于事。”帝甚重其言。在位十三年，谥曰昭献。今存诗七首。<3>0008
<1>李昂2<2>李昂，开元中考功员外郎。诗二首。<3>0368
<1>李翱<2>李翱，字习之。中贞元进士第，调校书郎。元和初，为国子博士、史馆修撰。迁考功员外郎，除朗、庐二州刺史，入为谏议大夫。知制诰，改中书舍人。会昌中，终山南东道节度使。诗七首。<3>0835
<1>李白<2>李白，字太白，陇西成纪人。凉武昭王暠九世孙。或曰山东人，或曰蜀人。白少有逸才，志气宏放，飘然有超世之心。初隐岷山，益州长史苏颋见而异之，曰：“是子天才英特，可比相如。”天宝初，至长安，往见贺知章。知章见其文，叹曰：“子谪仙人也。”言于明皇，召见金銮殿，奏颂一篇。帝赐食，亲为调羹，有诏供奉翰林。白犹与酒徒饮于市，帝坐沉香亭子，意有所感，欲得白为乐章，召入，而白已醉。左右以水颒面，稍解，援笔成文，婉丽精切。帝爱其才，数宴见。白常侍帝，醉，使高力士脱靴。力士素贵，耻之，摘其诗以激杨贵妃。帝欲官白，妃辄沮止。白自知不为亲近所容，恳求还山。帝赐金放还。乃浪迹江湖，终日沉饮。永王璘都督江陵，辟为僚佐。璘谋乱，兵败，白坐长流夜郎，会赦得还。族人阳冰为当涂令，白往依之。代宗立，以左拾遗召，而白已卒。文宗时，诏以白歌诗、裴旻剑舞、张旭草书为三绝云。集三十卷。今编诗二十五卷。<3>0431
<1>李百药<2>李百药，字重规，定州安平人。七岁能属文。隋时，袭父德林爵，为太子通事舍人兼学士。炀帝衔之，夺爵还乡里。唐太宗重其名，拜中书舍人，授太子右庶子。卒谥曰康。百药藻思沉郁，尤长五言。虽樵童牧子，亦皆吟讽。及悬车告老，穿池筑山，文酒谭咏，以尽平生之志。诗一卷。<3>0092
<1>李播<2>李播，登元和进士第，以郎中典蕲州。诗一首。<3>0985
<1>李搏<2>李搏，登乾符进士第。诗二首。<3>1294
<1>李伯鱼<2>李伯鱼，临淄人，善为文。登开元六年进士第，擢校书郎，出为青州司功。诗一首。<3>0230
<1>李渤<2>李渤，字濬之，洛阳人。少隐嵩山。无和中，征为著作郎。敬宗时，由考功郎中拜给事中。伉直敢言，出为桂管观察使。诗五首。<3>0938
<1>李昌符<2>李昌符，字岩梦，咸通四年，登进士第，历尚书郎、膳部员外郎。诗一卷。<3>1248
<1>李昌邺<2>李昌邺，唐末人。诗一首。<3>1383
<1>李忱<2>宣宗皇帝。帝讳忱，宪宗第十三子。初名怡，封光王。会昌六年，立为皇太叔。恭俭好善，虚襟听纳。大中之政，有贞观风。每曲宴，与学士倡和；公卿出镇，多赋诗饯行。重科第，留心贡举。常微行，采舆论，察知选士之得失。其对朝臣，必问及第与所试诗赋题。主司姓氏，苟有科名对者，必大喜。或佳人物偶不中第，必叹息移时。常于内自题乡贡进士李道龙云。在位十三年，谥曰献文。诗六首。<3>0009
<1>李程<2>李程，字表臣，陇西人。贞元十二年，登进士第。累辟使府，为监察御史，充翰林学士。元和中，知制诰，拜礼部侍郎。敬宗即位，以吏部侍郎同平章事。后罢为河东节度使。程在翰苑，日过八砖乃至，时号八砖学士。诗五首。<3>0829
<1>李澄之<2>李澄之，尉氏人，以五言诗名。神龙中，蹉跌不遇。年六十馀，为宋州参军卒。诗一首。<3>0257
<1>李赤<2>李赤，吴郡举子。尝自比李白，故名赤。诗十首。<3>0921
<1>李崇嗣<2>李崇嗣，则天时奉宸府主簿。圣历中，曾奉敕预东观修书，见沈佺期《黄口赞序》。诗三首。<3>0245
<1>李从谦<2>吉王从谦，元宗第九子，后主母弟也。风采峭整，动有规诲。喜为律诗，宋改封鄂国公。诗一首。<3>0031
<1>李从善<2>韩王从善，字子师，元宗第七子，宋改封楚国公。诗一首。<3>0030
<1>李从远<2>李从远，景龙时人。诗一首。<3>0281
<1>李祎<2>信安王祎，太宗孙，吴王恪次子，特封嗣江王。开元时，徙封信安，历兵部尚书，朔方节度使。坐事，除衢州刺史。天宝初，以太子少师致仕。诗一首。<3>0020
<1>李旦<2>睿宗皇帝。帝讳旦，高宗第八子，中宗母弟，封相王。景龙四年，即皇帝位。帝谦恭孝友，好学，工草隶，尤爱文字训诂之书。在位三年。谥曰大圣贞皇帝。诗一首。<3>0004
<1>李德裕<2>李德裕，字文饶，赵郡人，宰相吉甫子也。以荫补校书郎，拜监察御史。穆宗即位，擢翰林学士，再进中书舍人。未几，授御史中丞。牛僧孺、李宗闵追怨吉甫，出德裕为浙江观察使。太和三年，召拜兵部侍郎。宗闵秉政，复出为郑滑节度使。逾年，徙剑南西川，以兵部尚书召，俄拜中书门下平章事，封赞皇县伯。宗闵罢，代为中书侍郎、集贤殿大学士。郑注、李训怨之，乃召宗闵，拜德裕为兴元节度使。入见帝，自陈愿留阙下，复拜兵部尚书，为王璠、李汉所谮，贬太子宾客，分司东都。再贬袁州刺史，未几徙滁州。开成初，起为浙西观察使，迁淮南节度使。武宗立，召为门下侍郎，同中书门下平章事，拜太尉，封卫国公，当国凡六年，威名独重于时。宣宗即位，罢为荆南节度使。白敏中、令狐绹使党人构之，贬崖州司户参军卒。德裕少力学，善为文，虽在大位，手不去书。《会昌一品集》二十卷，别集十卷，外集四卷。今编诗一卷。<3>0947
<1>李洞<2>李洞，字才江，京兆人，诸王孙也。慕贾岛为诗，铸其像，事之如神。时人但诮其僻涩，而不能贵其奇峭，唯吴融称之。昭宗时不第，游蜀卒。诗三卷。<3>1375
<1>李端<2>李端，字正己，赵郡人，大历五年进士，与卢纶、吉中孚、韩翃、钱起、司空曙、苗发、崔峒、耿湋、夏侯审唱和，号大历十才子。尝客驸马郭暧第，赋诗冠其坐客。初授校书郎，后移疾江南，官杭州司马卒。集三卷，今编诗三卷。<3>0645
<1>李范<2>关中人。<3>1678
<1>李峰<2>李峰，开州刺史。诗一首。<3>0563
<1>李逢吉<2>李逢吉，字虚舟，陇西人，登进士第。元和、长庆两朝，尝再为宰相。太和中，以司徒致仕。卒谥曰成。其诗与令狐楚同编者名《断金集》，今存八首。<3>0935
<1>李福业<2>李福业，调露二年进士，登第后为侍御史。五王诛二张，亦与谋。及败，放于番禺，匿志州参军敬元礼家，吏获之，就刑。诗一首。<3>0118
<1>李甘<2>李甘，字和鼎，长庆末进士擢第。太和中，官侍御史，贬封州司马。集一卷，今存诗一首。<3>1036
<1>李观<2>李观，字元宝，赵州人。贞元八年进士、宏辞擢第，授太子校书郎。集三卷，诗四首。<3>0766
<1>李浩<2>李浩，字太素，不知何许人。隐青城山牡丹坪，与仙人尔朱先生游，作《大丹诗》百首行世。或传举家仙去。<3>1906
<1>李浩弼<2>李浩弼，蜀翰林学士。诗一首。<3>1521
<1>李贺<2>李贺，字长吉。系出郑王后。七岁能辞章。韩愈、皇甫湜始闻未信，过其家，使贺赋诗，援笔辄就，自目曰《高轩过》。二人大惊，自是有名。贺每旦日出，骑弱马，从小奚奴，背古锦囊，遇所得，书投囊中。及暮归，足成之，率为常。以父名晋肃，不肯举进士。诗尚奇诡，绝去畦径，当时无能效者。乐府数十篇，云韶诸工皆合之弦管。仕为协律郎。卒年二十七。诗四卷，外集一卷。今编诗五卷。<3>0845
<1>李亨<2>肃宗皇帝。帝讳亨，明皇第三子。初名嗣升，封陕王。开元十五年，更名浚，徙封忠王。二十三年，又更名玙。明年，立为皇太子。二十八年，又更名绍。天宝三载，乃更名亨。明皇幸蜀，即位于灵武。聪明强记，属词典丽。在位七年。谥曰宣。诗四首。<3>0006
<1>李恒<2>李恒，进士第，官安阳令。诗一首。<3>0284
<1>李宏皋<2>李宏皋，善夷之子。仕湖南为天策学士，官至刑部侍郎。集二卷，今存诗二首。<3>1539
<1>李弘茂<2>字子松，元宗第二子。早卒，追赠庆王。<3>1640
<1>李华<2>李华，字遐叔，赞皇人。开元中，第进士，擢宏辞科。累官监察御史，右补阙。以size: 11pt"><p\n        align="center">No:0416
<1>李怀远<2>李怀远，邢州柏仁人。擢四科第，累除司礼少卿。则天时，为鸾台侍郎。神龙初，兵部尚书同中书门下三品。集八卷，今存诗一首。<3>0124
<1>李回<2>李回，字昭度，本名躔。擢长庆进士，辟扬州掌书记，迁监察御史。会昌中，以刑部侍郎兼御史中丞，俄进中书侍郎同中书门下平章事，出为剑南西川节度。以与李德裕善，贬抚州长史。诗三首。<3>1034
<1>李吉甫<2>李吉甫，字弘宪，以父栖筠荫，补仓曹参军，为太常博士。宪宗立，拜考功郎中、知制诰，入翰林为学士，转中书舍人。元和二年，同平章事，后为淮南节度。虽居外，每朝廷得失，辄以闻，帝尊任之，官而不名。卒赠司空。吉甫该洽典故，详练故实，善任贤良，朝伦式序。集二十卷，今存诗四首。<3>0744
<1>李季何<2>李季何，贞元十一年进士第。诗一首。<3>0828
<1>李嘉祐<2>李嘉祐，字从一，赵州人。天宝七年擢第，授秘书正字。坐事谪鄱江令，调江阴，入为中台郎。上元中，出为台州刺史。大历中，复为袁州刺史。与严维、刘长卿、冷朝阳诸人友善。为诗丽婉，有齐梁风。集一卷。今编诗二卷。<3>0483
<1>李家明<2>李家明，庐州西昌人。元宗时，为乐部头，谈谐敏给，善为讽辞。诗四首。<3>1505
<1>李建<2>蜀高祖王建，字光图，许州舞阳人。少无赖，为忠武军卒，稍迁队将。杨复光讨黄巢，建为都头。僖宗使将神策军宿卫。文德元年，为招讨牙内都指挥使。大顺二年，检校司徒、成都尹、节度剑南西川、招抚云南八国等使。天复三年，封蜀王，遂并有两川山南西道三峡之地。梁既篡唐，僭即帝位，卒号高祖。诗一首。<3>0032
<1>李建勋<2>李建勋，字致尧，陇西人。少好学，能属文，尤工诗。南唐主李升镇金陵，用为副使。预禅代之策，拜中书侍郎同平章事。升元五年，放还私第。嗣主璟召拜司空，寻以司徒致仕，赐号钟山公。集二十卷，今编诗一卷。<3>1472
<1>李节<2>李节，登大中进士第，尝为河东节度卢钧巡官。诗三首。<3>1190
<1>李节度姬<2>李节度有宠姬，元夕，以红绡帕裹诗掷于路，约得之者来年此夕会于相蓝后门。宦子张生得之，如期而往，姬与生偕逃于吴。诗三首。<3>1734
<1>李京<2>李京，梁贞明六年登第。诗一首。<3>1440
<1>李景<2>李景，陇西人，文宗朝进士。诗二首。<3>1074
<1>李景伯<2>李景伯，怀远子。景龙中，为给事中，迁谏议大夫。中宗尝宴侍臣及朝集使，酒酣，令各为回波辞，众皆为谄佞，景伯独不然。萧至忠称之曰：“此真谏官也。”终散骑常侍。诗一首。<3>0253
<1>李景俭<2>字宽中，贞元中登进士第，官终少府少监。<3>1602
<1>李景让<2>李景让，字后己，憕之孙。大中中，历御史大夫、西川节度使，终太子少保分司东都，谥曰孝。诗一首。<3>1151
<1>李景遂<2>字退身，元宗母弟。初封燕王， 改封晋王。<3>1639
<1>李敬伯<2>李敬伯，西川观察巡官，试大理评事。诗二首。<3>0788
<1>李敬方<2>李敬方，字中虔，登长庆进士第。大和中，为歙州刺史。诗一卷，今存八首。<3>1033
<1>李敬玄<2>李敬玄，亳州谯人。博览群书，特善五礼。贞观末，高宗在东宫，以马周荐，召入崇贤馆侍读。历西台侍郎，检校司列常伯。典铨有序，选者岁万馀人，每于街衢见之，无不知其姓名，时人服其强记。仪凤中，为中书令，刘仁轨奏镇河西，敬玄自知非边将才，上强遣之，败于湟州，坐贬。集三十卷，今存诗二首。<3>0094
<1>李玖<2>李玖，歙州巡官。诗八首。<3>1144
<1>李九龄<2>李九龄，洛阳人，唐末进士。入宋，登乾德二年进士第三人。诗一卷。<3>1409
<1>李君房<2>李君房（一作芳），贞元间人。诗一首。<3>0774
<1>李君何<2>李君何，贞元中进士第。诗一首。<3>0885
<1>李縠<2>李縠，字德师，咸通进士，唐末为浙东观察推官，兼殿中侍御史。诗四首。<3>1266
<1>李堪<2>唐中叶人。<3>1963
<1>李康成<2>李康成，天宝中，与李、杜同时。其赴使江东，刘长卿有诗送之。尝撰《玉台后集》，自陈后主、隋炀帝、江总、庾信、沈、宋、王、杨、卢、骆而下二百九人，诗六百七十首，汇为十卷，自载其诗八篇。今存四首。<3>0470
<1>李克恭<2>李克恭，乾符中举子。诗一首。<3>1295
<1>李廓<2>李廓，宰相程之子。登元和进士第，累官颍州刺史。大中中，终武宁节度使。诗十八首。<3>0959
<1>李谅<2>李谅，字复言。三宰剧县，再为郡牧，终京兆尹。诗一首。<3>0861
<1>李林甫<2>李林甫，高祖从父弟之孙。初为千牛直长，其舅姜皎深爱之。开元初，迁太子中允，与源乾曜有姻亲。乾曜执政，其子絜为林甫求司门郎中，乾曜薄其为人，不许。后宇文融引为御史，历吏部侍郎，执政荐其有宰相才，即拜黄门侍郎平章事。再进兵部尚书，寻代张九龄为中书集贤殿大学士。林甫性沉密，城府深阻，多猜忌，能阴中人。秉钧二十年，朝野侧目。素寡学术，其题尺皆郭慎微、苑咸代为之。今存诗三首。<3>0372
<1>李隆基<2>明皇帝。帝讳隆基，睿宗第三子。始封楚王，后为临淄郡王。景云元年，进封平王，立为皇太子。英武多能。开元之际，励精政事，海内殷盛。旁求宏硕，讲道艺文。贞观之风，一朝复振。在位四十七年。谥曰明。诗一卷。<3>0005
<1>李茂复<2>李茂复，泗州刺史。诗二首。<3>1574
<1>李梦符<2>李梦符，开平初人。在洪州日，与布衣饮酒狂吟。尝以钓竿悬一鱼，向市肆唱《渔父引》，卖其词。好事者争买之，得钱便入酒家。或抱冰入水，及出，身上气如蒸。后不知所在（一云梦符游南昌时，钟传据其地。有桂州刺史李琼，遣人谓传曰：“梦符吾弟，请遣归。”钟令求于市邸，人曰：“夜来不归，不知所之”）。<3>1897
<1>李秘<2>李秘，唐宗室也，贞元、元和间人。诗一首。<3>0927
<1>李泌<2>李泌，字长源，京兆人。七岁知为文，明皇召令供奉东宫。肃宗即位，参预军国大议，拜银青光禄大夫，仍请还山。代宗朝，召为翰林学士，寻为杭州刺史。德宗幸奉天，征授散骑常侍。贞元中，拜中书侍郎平章事，封邺县侯。集二十卷，今存诗四首。<3>0308
<1>李密<2>李密，京兆长安人。隋末，以父宽荫为左亲侍。宇文述劝令学，因谢病读书。尝乘一黄牛，被以蒲鞯，挂《汉书》一帙于角上，一手捉靷，一手翻卷。越公杨素见而异之，语其子玄感，倾心结纳。及玄感举兵，迎密为谋主。兵败亡命。集众据洛口，自号魏公，移檄州郡。后为王世充所败，归唐，拜光禄卿，封邢国公。行至桃林，惧诛，将叛，史万宝遣副将盛彦师追斩之。诗一首。<3>1430
<1>李明远<2>李明远，大中中监察御史。诗一首。<3>1161
<1>李穆<2>李穆，刘长卿婿。诗一首。<3>0502
<1>李朋<2>李朋，刑部员外郎。诗一首。<3>1169
<1>李频<2>李频，字德新，睦州寿昌人。少秀悟，逮长，庐西山，多所记览，其属辞于诗尤长。给事中姚合名为诗，士多归重，频走千里，丐其品，合大加奖挹，以女妻之。大中八年，擢进士第，调秘书郎，为南陵主簿，判入等，再迁武功令，俄擢侍御史，守法不阿徇，迁累都官员外郎。表丐建州刺史，以礼法治下，建赖以安。卒官，父老为立庙梨山，岁祠之。有《建州刺史集》一卷，又号《梨岳集》，今编为三卷。<3>1203
<1>李平<2>关右人，本姓名曰杨讷。归南唐，官尚书郎、卫尉卿。<3>1641
<1>李栖筠<2>李栖筠，字贞一，世为赵人。吉甫之父。举进士高第。调冠氏主簿，太守李岘视若布衣交。擢殿中侍御史，为李岘三司判官。三迁吏部员外郎、判南曹。累进工部侍郎。元载忌之，出为常州刺史。以治行，加银青光禄大夫，封赞皇县子。拜浙西都团练观察使，寻为御史大夫，力抗权邪。卒赠吏部尚书。栖筠喜奖善，而乐人攻己短，为天下士所归，称赞皇公，诗二首。<3>0498
<1>李潜<2>李潜，字德隐，宜春人，会昌三年进士第。诗一首。<3>1125
<1>李清<2>李清，登天宝十二年进士第。诗一首。<3>0472
<1>李群玉<2>李群玉，字文山，澧州人，性旷逸，赴举一上而止，惟以吟咏自适。裴休观察湖南，延致之。及为相，以诗论荐，授弘文馆校书郎。未几，乞假归卒。集三卷，后集五卷，今编诗三卷。<3>1197
<1>李日知<2>荥阳人，历相中宗、睿宗。<3>1603
<1>李如璧<2>李如璧，睿宗朝为御史。诗一首。<3>0258
<1>李山甫<2>李山甫，咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。<3>1279
<1>李善夷<2>李善夷，与李群玉同时，谪宦沣阳。《江南集》十卷，今存诗二首。<3>1164
<1>李商隐<2>李商隐，字义山，怀州河内人。令狐楚帅河阳，奇其文，使与诸子游。楚徙天平、宣武，皆表署巡官。开成二年，高锴知贡举，令狐绹雅善锴，奖誉甚力，故擢进士第，调弘农尉，以忤观察使，罢去。寻复官，又试拔萃中选。王茂元镇河阳，爱其才，表掌书记，以子妻之，得侍御史。茂元死，来游京师，久不调，更依桂管观察使郑亚府为判官。亚谪循州，商隐从之，凡三年乃归。茂元与亚皆李德裕所善，绹以商隐为忘家恩，谢不通。京兆尹卢弘正表为府参军，典笺奏。绹当国，商隐归，穷自解，绹憾不置。弘正镇徐州，表为掌书记。久之，还朝，复干绹，乃补太学博士。柳仲郢节度剑南东川，辟判官、检校工部员外郎。府罢，客荥阳卒。商隐初为文，瑰迈奇古。及在令狐楚府，楚本工章奏，因授其学，商隐俪偶长短而繁缛过之。时温庭筠、段成式俱用是相夸，号三十六体。《樊南甲集》二十卷、《乙集》二十卷，《玉溪生诗》三卷。今合编诗三卷。<3>1069
<1>李涉<2>李涉洛阳人。初与弟渤同隐庐山，后应陈许辟。宪宗时，为太子通事舍人，寻谪峡州司仓参军。太和中，为太学博士，复流康州。自号清谿子。集二卷，今编诗一卷。<3>0949
<1>李深<2>李深，字士达，兵部郎中、衢州刺史。诗四首。<3>0716
<1>李绅<2>李绅，字公垂，润州无锡人。为人短小精悍，于诗最有名，时号短李。元和初，擢进士第，补国子助教，不乐，辄去。李锜辟掌书记，锜抗命，不为草表，几见害。穆宗召为右拾遗、翰林学士，与李德裕、元稹同时号三俊，历中书舍人、御史中丞、户部侍郎。敬宗立，李逢吉构之，贬端州司马，徙江州长史，迁滁、寿二州刺史，以太子宾客分司东都。太和中，擢浙东观察使。开成初，迁河南尹、宣武节度使。武宗即位，召拜中书侍郎同平章事，进尚书右仆射，封赵郡公。居位四年，以检校右仆射平章事节度淮南。卒赠太尉，谥文肃。《追昔游诗》三卷，《杂诗》一卷。今合编为四卷。<3>0960
<1>李升<2>李升，字云举，江夏人。学炼气养形之术，与元、白善。年百馀岁卒。诗一首。<3>1864
<1>李士元<2>或云尝为僧，返初。诗二首。<3>1593
<1>李世民<2>太宗皇帝。帝姓李氏，讳世民。神尧次子，聪明英武。贞观之治，庶几成康，功德兼隆，由汉以来，未之有也。而锐情经术，初建秦邸，即开文学馆，召名儒十八人为学士。既即位，殿左置弘文馆，悉引内学士，番宿更休。听朝之间，则与讨论典籍，杂以文咏。或日昃夜艾，未尝少怠。诗笔草隶，卓越前古。至于天文秀发，沉丽高朗，有唐三百年风雅之盛，帝实有以启之焉。在位二十四年，谥曰文。集四十卷。《馆阁书目》诗一卷，六十九首。今编诗一卷。<3>0001
<1>李适<2>德宗皇帝。帝讳适，代宗长子。初封奉节郡王。乾元元年，进封鲁王；八月，徙封雍王。广德二年，立为皇太子。善属文，尤长于篇什。每与学士言诗于浴堂殿，夜分不寐。三令节，御制诗敕群臣赓和，品第优劣。四方贡艺者，帝多亲试，或有乖谬，浓点笔抹之；称旨，即翘足朗吟。诧宰相，此朕门生，无不服帝之藻鉴焉。在位二十五年，谥曰孝文。集不传，今存诗十五首。<3>0007
<1>李收<2>李收（一作牧），右武卫（一作左威卫）录事。诗二首。<3>0455
<1>李舜弦<2>李舜弦，梓州人，珣之妹。蜀王衍纳为昭仪。诗三首。<3>1689
<1>李损之<2>李损之，文宗朝进士。诗一首。<3>1073
<1>李涛1<2>李涛，字信臣。避地湖南，事马殷。后唐天成中举进士，历事晋、汉，至宰辅。入周封莒国公，后归宋。诗一首。<3>1452
<1>李涛2<2>长沙人。温飞卿任太学博士，主秋试，涛与卫丹、张郃等诗赋，皆榜于都堂。<3>1622
<1>李体仁<2>李体仁，续之子也，官至江州刺史。诗一首。<3>1182
<1>李廷璧<2>李廷璧，僖宗朝登进士第。诗一首。<3>1289
<1>李微<2>李微，宗室子，家于虢略，博学善属文。天宝十五载，登进士第。后于汝坟逆旅，被狂疾，夜走出，变为虎。同年李俨以监御察史使岭南，至商於界。虎突出，欲擒食之。忽作人言曰：“几伤我故人。”俨聆其音，似微，遂与之言。因具述变化之由，托其赈恤妻子。口诵文二十篇，令其传世。<3>1915
<1>李蔚<2>咸通中宰相，后出为节镇。<3>1631
<1>李希仲<2>李希仲，赵郡人。天宝初，宰偃师。范阳兵起，挈家避乱入江淮。诗三首。<3>0428
<1>李咸<2>李咸，中宗时学士。诗一首。<3>0271
<1>李咸用<2>李咸用，与来鹏同时，工诗，不第，尝应辟为推官。有《披沙集》六卷，今编为三卷。<3>1280
<1>李贤<2>章怀太子。太子名贤，字明允，高宗第六子。容止端重。甫数岁，读书一览辄不忘。上元二年，立为皇太子。尝诏集诸儒张大安等注《后汉书》。武后以明崇俨为盗所杀，疑出太子之谋，诬构而废之。后得政，遂遇害。诗一首。<3>0017
<1>李显<2>中宗皇帝。帝讳显，高宗第七子。始封周王。仪凤二年，徙封英王，改名哲。永隆元年，立为皇太子。及即位，太后临朝称制，废帝为庐陵王。神龙元年，复辟。在位六年。谥曰孝和。帝于景龙中，置修文馆学士，盛引词学之臣，从侍游宴。春幸梨园，并渭水祓除，则赐细柳圈辟恶；夏宴蒲萄园，赐朱樱；秋登慈恩浮图，献菊花酒称寿；冬幸新丰，历白鹿观，上骊山，赐浴汤池，给香粉兰泽，从行给翔麟马，品官黄衣各一。帝有所感，即赋诗，学士皆属和焉。集四十卷，失传。今存诗及联句诗七首。<3>0003
<1>李行敏<2>李行敏，贞元十二年宏词登第。诗一首。<3>0832
<1>李行言<2>李行言，陇西人。兼文学干事。中宗时，为给事中。能唱步虚歌，七月七日两仪殿会宴，帝命为之。行言于御前长跪，作三洞道士音词，歌数曲，时论鄙之。诗一首。<3>0254
<1>李休烈<2>李休烈，开元中洛阳尉。诗一首。<3>0371
<1>李旭<2>李旭，天祐元年进士登第。诗一首。<3>1368
<1>李续<2>李续赵郡人，尝为柳公绰幕僚，终曹州刺史。诗一首。<3>1171
<1>李宣古<2>李宣古，字垂后，会昌三年进士第。诗四首。<3>1120
<1>李宣远<2>李宣远，贞元进士登第。诗二首。<3>0884
<1>李询<2>李询，南唐时人。诗一首。<3>1499
<1>李衍<2>后主衍，字化源，建之子。知学问，能为浮艳词。为后唐所灭。诗五首。<3>
<1>李彦远<2>李彦远（一作暐），大历、贞元间诗人。诗一首。<3>0712
<1>李阳冰<2>李阳冰，字仲温，赵郡人。李白之从叔。宝应元年，为当涂令，白往依之，曾为白序其诗集。官止将作少监，工篆书。诗一首。<3>0584
<1>李尧夫<2>蜀梓潼山人。<3>1667
<1>李冶<2>李冶（一作裕），字季兰，女冠也，吴兴人。存诗十六首。<3>1766
<1>李夷简<2>李夷简，字易之。贞元初登进士第，累迁殿中侍御史。元和时，拜御史中丞。历山南节度，寻拜御史大夫，进门下侍郎同平章事。诗一首。<3>0702
<1>李义府<2>李义府，瀛州饶阳人。对策擢第，补门下省典仪，寻除监察御史、太子舍人。与司议郎来济俱以文翰见知，时称来李。尝献承华箴，预撰《晋书》。高宗嗣位，迁中书舍人，以赞立武昭仪，擢中书侍郎，晋中书令。怙宠稔恶，长流巂州。存诗八首。<3>0064
<1>李益<2>李益，字君虞，姑臧人。大历四年登进士第，授郑县尉。久不调，益不得意，北游河朔，幽州刘济辟为从事。尝与济诗，有怨望语。宪宗时，召为秘书少监、集贤殿学士，自负才地，多所凌忽，为众不容，谏官举其幽州诗句，降居散秩。俄复用为秘书监，迁太子宾客、集贤学士，判院事，转右散骑常侍。太和初，以礼部尚书致仕卒。益长于歌诗，贞元末，与宗人李贺齐名。每作一篇，教坊乐人以赂求取，唱为供奉歌辞。其《征人歌》、《早行篇》，好事画为屏障。集一卷，今编诗二卷。<3>0644
<1>李应<2>李应，贞元十一年登进士第。诗一首。<3>0826
<1>李幼卿<2>李幼卿，字长夫，陇西人。大历中，以右庶子领滁州刺史。滁州有庶子泉，以幼卿得名。诗五首。<3>0715
<1>李虞<2>李虞，绅之族子，隐华阳，后为拾遗。诗一首。<3>1021
<1>李虞仲<2>李虞仲，字见之，端之子。元和初，登进士第，累官中书舍人、知制诰，终吏部侍郎。诗集四卷。今存一首。<3>0955
<1>李屿<2>李屿，光启三年进士第。诗一首。<3>1300
<1>李羽<2>李羽，庐州人。登南唐进士第。诗一首。<3>1496
<1>李玉箫<2>李玉箫，蜀王衍宫人。诗一首。<3>1690
<1>李郁<2>泉州人。<3>1626
<1>李元操<2>李元操，开元初诗人。诗一首。<3>0386
<1>李元嘉<2>韩王元嘉，高祖第十一子。少好学，聚书至万卷，皆以古文字参定同异。闺门修整，当世称之。中宗废居房陵，王与越王贞父子谋举兵反正，未发而泄，为武后所杀。有诗一首。<3>0018
<1>李元纮<2>李元纮，字大纲，京兆万年人。本姓丙氏，曾祖粲率众归高祖，因赐姓。元纮初为雍州司户，太平公主占民碾硙，元纮断还民。雍州长史窦怀贞惧势，促令改断。元纮大署判后曰：“南州可移，此断不可摇。”开元初，擢京兆尹。帝欲用为尚书，执政以其资浅，乃拜户部侍郎。寻进中书侍郎，同中书门下平章事。元纮当国峻崖，检抑奔竞，家无储积，宋璟尝称之。诗三首。<3>0291
<1>李远<2>李远，字求古，蜀人。第太和进士，历忠、建、江三州刺史，终御史中丞。集一卷。<3>1066
<1>李愿<2>李愿，陇右人，晟之子。以父勋拜太子宾客，终检校司空、河中节度。诗二首。<3>0736
<1>李约<2>李约，字存博，汧公勉之子，自称萧斋。官兵部员外郎。诗十首。<3>0703
<1>李赞华<2>李赞华，辽太祖长子，名倍，小字突欲。聪敏好学，尝市书万卷，藏医巫闾绝顶之望海堂。能诗画，兼精技术。奔唐，明宗赐姓名，后为废帝所害。诗一首。<3>1424
<1>李章武<2>李章武，太和末，官成都少尹。诗一首。<3>1057
<1>李昭象<2>李昭象，字化文，父方玄为池州刺史，因家焉。懿宗末年，以文干相国路岩，岩问其年，曰十有七矣。岩年尚少，尤器重之，荐于朝。将召试，会岩贬，遂还秋浦，移居九华，与张乔、顾云辈为方外友。诗八首。<3>1325
<1>李真<2>李真，唐末仙人。<3>1894
<1>李贞<2>越王贞，太宗第八子。善骑射，涉文史，有吏干，为宗室材王。垂拱中，王与韩王元嘉等谋举兵反正，事败，仰药卒。有诗一首。<3>0019
<1>李拯<2>李拯，字昌时，陇西人，咸通中登第。僖宗朝，累官考功郎、知制诰。伪煴僭号，逼为翰林学士。煴败，为乱兵所杀。诗一首。<3>1245
<1>李正辞<2>李正辞，贞元八年进士第。宪宗时，自拾遗转补阙。诗一首。<3>0770
<1>李正封<2>李正封，官监察御史。诗五首。<3>0798
<1>李挚<2>贞元十二年宏词科登第。<3>1615
<1>李质<2>李质，字公干，襄阳人，擢进士第。大中时，官至江西观察使。诗一首。<3>1156
<1>李治<2>高宗皇帝。帝讳治，文皇第九子，始封晋王。贞观十七年，立为皇太子。在位三十四年。谥曰天皇大帝。集八十六卷，今失传。存诗八首。<3>0002
<1>李中<2>李中，字有中，陇西人。仕南唐为淦阳宰。《碧云集》三卷，今编诗四卷。<3>1487
<1>李子卿<2>李子卿，大历末与崔损同第。诗一首。<3>0683
<1>李宗闵<2>李宗闵，字损之。擢进士，补洛阳尉，累官驾部郎中、知制诰。穆宗即位，拜中书舍人。宝历初，进兵部侍郎。太和中，同中书门下平章事，迁中书侍郎，出为山南西道节度使。寻复秉政。后贬死。诗一首。<3>0944
<1>李夔<2>李夔，武后时为汴州司户。诗一首。<3>0149
<1>李讷<2>李讷，字敦正，赵郡人。大中时，为浙东观察使，终兵部尚书、太子太傅。诗一首。<3>1158
<1>李邺<2>李邺，户部郎。诗一首。<3>1175
<1>李郢<2>李郢，字楚望，长安人。大中十年，第进士，官终侍御史。诗一卷。<3>1204
<1>李適<2>李適，字子至，京兆万年人。擢进士第，调猗氏尉。武后时，预修《三教珠英》，迁户部员外郎，兼修书学士。景龙初，擢修文馆学士。睿宗朝，终工部侍郎。诗一卷。<3>0158
<1>李適之<2>李適之，一名昌，恒山王承乾之孙。开元中，累官通州刺史，擢秦州都督，转陕州刺史。入为河南尹，拜御史大夫，历刑部尚书。天宝元年代牛仙客为左相。李林甫构之，罢知政事，守太子少保，寻贬宜春太守。诗二首。<3>0306
<1>李岘<2>李岘，信安郡王祎之第三子。乐善下士。以门荫入仕，历京兆府尹。天宝中，杨国忠恶其不附己，出为长沙太守。时京兆雨灾，米麦踊贵，百姓谣曰：“欲得米粟贱，无过追李岘。”其为政得人心如此。乾元二年，拜中书侍郎同平章事。坐言事切直，谪蜀州刺史。代宗召为礼部尚书，寻复知政事。初收东京，按治逆党，多所全活。终衢州刺史。集一卷。今存诗一首。<3>0497
<1>李岑1<2>李岑，天宝、大历间人。诗一首。<3>0523
<1>李岑2<2>李岑，天宝中宋州刺史。诗二首。<3>0556
<1>李峤<2>李峤，字巨山，赵州赞皇人。儿时梦人遗双笔，由是有文辞。弱冠擢进士第，始调安定尉，举制策甲科。武后时，官凤阁舍人。每有大手笔，皆特命峤为之。累迁鸾台侍郎，知政事，封赵国公。景龙中，以特进守兵部尚书同中书门下三品。睿宗立，出刺怀州。明皇贬为滁州别驾，改庐州。峤富于才思，初与王杨接踵，中与崔苏齐名，晚诸人没，独为文章宿老，一时学者取法焉。集五十卷，今编诗五卷。<3>0136
<1>李嵘<2>李嵘，咸通时人。诗一首。<3>1220
<1>李嶷<2>李嶷，开元十五年进士第，官左武卫录事。殷璠称其诗鲜洁有规矩，其《少年行》三首，词虽不多，翩翩然侠气在目。今存诗六首。<3>0404
<1>李徵古<2>李徵古，袁州宜春人。南唐升元末举进士第，官枢密副使。坐宋齐丘党赐死。诗一首。<3>1467
<1>李衢<2>李衢，开成中为屯田郎中。诗一首。<3>1072
<1>李馀<2>李馀，蜀人，工乐府，登长庆三年进士第。诗二首。<3>1031
<1>李汶儒<2>李汶儒，太和五年登第，官翰林学士。诗一首。<3>1172
<1>李渥<2>李渥，大中时乡贡进士，后登第。诗一首。<3>1179
<1>李溟<2>李溟，与贾岛同时。诗一首。<3>0910
<1>李瀚1<2>李瀚，后唐天成中擢进士第，仕晋为翰林学士。《丁年集》若干卷，今存诗一首。<3>1460
<1>李瀚2<2>唐末五代人。<3>1924
<1>李迥秀<2>李迥秀，字茂之，泾阳人。初为相州参军，后累官凤阁舍人。长安中，同平章事。中宗朝，终兵部尚书。卒赠侍中。诗四首。<3>0265
<1>李遐周<2>李遐周，有道术。开元中，召入禁中。后求出，住玄都观。天宝末，安禄山跋扈，遐周一旦隐去，但于其所居壁上题诗，言禄山、歌舒翰及幸蜀之事，时人莫晓。后方验。诗一首。<3>1884
<1>李骘<2>李骘，官至江南西道都团练、观察、处置等使。诗五首。<3>1254
<1>李纾<2>李纾（一作舒），字仲舒。天宝末，拜秘书省校书郎。大历初，以吏部侍郎李卿荐，为左补阙，累迁司封员外郎，知制诰，改中书舍人，历礼部侍郎。尝奏，享武成王不当视文宣庙，又奉诏为兴元纪功述及郊庙乐章，诸所论著甚众。贞元中重阳应制诗与刘太真皆为上等。今其诗不传，存乐章十三首。<3>0526
<1>李绛<2>李绛，字深之，赞皇人。登宏词科，授秘书省校书郎。贞元末，拜监察御史。元和中，以本官充翰林学士，改中书舍人，寻拜中书侍郎。辅政多所匡益，以疾求罢，出为河中观察使，改兖海节度使。宝历初，入为尚书左仆射，李逢吉恶之，罢为太子少师，分司东都。文宗即位，征为太常卿，复出为山南西道节度使，兵乱遇害。集二十二卷，今存诗二首。<3>0767
<1>李缟<2>李缟，唐末人。诗一首。<3>1385
<1>李邕<2>李邕，字泰和，广陵江都人，兰台郎善之子。长安中，李峤、张廷珪荐其词高行直，拜左拾遗。宋璟劾奏二张，邕于天后前抗言助之。开元初，历殿中侍御史，执政忌其才，频被贬斥。后为北海太守，李林甫傅以罪，杖杀之。邕早擅才名，尤长碑颂，虽贬职在外，中朝衣冠及天下寺观，多赍金帛往求其文，馈遗至巨万。自古鬻文获财，未有其比。尝撰《六公咏》，杜甫《八哀诗》所谓“朗咏六公篇，忧来发蒙蔽”是也。今不传，存诗四首。<3>0351
<1>李琪<2>李琪，字台秀，敦煌人。昭宗时举进士，累官殿中侍御史。入梁，为翰林学士。末帝时，拜门下平章事。唐明宗朝，位至太子少傅。集十卷，今存诗二首。<3>1358
<1>李晔1<2>昭宗皇帝。帝讳晔，懿宗第七子。初名杰，封寿王。文德元年，立为皇太弟。在位十四年。帝攻书好文，而承广明寇乱之后，唐祚日衰，遗诗只韵，皆其播迁所制也。<3>0010
<1>李晔2<2>李晔，宗室子。官弘农太守、宗正卿。贾至常为撰制词。诗一首。<3>0505
<1>李曜<2>李曜，官尚书，尝为歙州刺史。诗一首。<3>1575
<1>李肱<2>李肱，开成二年第一人及第，官齐岳二牧。诗一首。<3>1076
<1>李煜<2>后主煜，字重光，南唐元宗子。仁孝，善属文，工书画，妙于音律。置澄心堂于内苑，引文士居其间。尝著杂说百篇，时人以为可继《典论》。开宝中，封陇西公，赠吴王。集十卷，诗一卷，失传。今存诗十八首。<3>0029
<1>李祜<2>李祜，江南录事参军，纂之子。诗一首。<3>1572
<1>李竦<2>李竦，大历二年登进士第，官户部尚书、邓岳观察使。诗一首。<3>0624
<1>李颀<2>李颀，东川人，家于颍阳。擢开元十三年进士第，官新乡尉。集一卷。今编诗三卷。<3>0398
<1>厉玄<2>厉玄，登太和二年进士第，官终侍御史。姚合同时人。诗五首。<3>1050
<1>利涉<2>利涉，西域婆罗门也，从玄奘三藏入中国。诗一首。<3>1780
<1>莲花妓<2>莲花妓，豫章人也。陈陶隐南昌西山，镇帅严宇尝遣之侍陶。陶不顾，因求去，献诗一首。<3>1761
<1>梁德裕<2>梁德裕，四门助教。诗二首。<3>0463
<1>梁洽<2>梁洽，开、宝间进士。诗一首。<3>0460
<1>梁升卿<2>梁升卿，与张九龄善。涉学工书，尤长八分书。东封朝觐碑，为时绝笔。历广州都督。诗一首。<3>0382
<1>梁藻<2>梁藻，字仲华，长汀人，南唐总殿前步军晖之子。性乐萧散，应袭父任，不就。《处士集》若干卷，今存诗一首。<3>1497
<1>梁震<2>梁震，邛州依政人。登进士第。梁开平初，归蜀，道过江陵，高季兴留之，与司空薰、王保义同为宾客。震独不受辟署，自号荆台隐士。集一卷，今存诗一首。<3>1552
<1>梁知微<2>梁知微，嗣圣初，登进士第。尝守潭州，与张说相赠答。诗一首。<3>0229
<1>梁锽<2>梁锽，官执戟。天宝中人。诗十五首。<3>0446
<1>梁铉<2>梁铉，元和时人。诗一首。<3>1018
<1>良乂<2>良乂，大中时僧。诗一首。<3>1809
<1>廖匡图<2>廖匡图，字赞禹，虔州人。湖南马氏辟幕下，为天策府学士，与刘昭禹、李宏皋、徐仲雅、蔡昆、韦鼎、释虚中、齐己俱以文藻知名。诗四首。<3>1474
<1>廖凝<2>廖凝，字熙绩，图之弟。初归湖南，隐衡岳。后与马希萼同迁金陵，授水部员外郎，出为建昌令，终江州团练副使。善吟讽，与李建勋为诗友，相善。江左学诗者，多造其门。集七卷，今存诗三首。<3>1475
<1>廖融<2>廖融，字元素。隐居衡山。诗七首。<3>1545
<1>廖有方<2>廖有方，交州人。元和十一年进士第，改名游卿，官校书郎。诗一首。<3>0980
<1>林楚才<2>贺州富川人。<3>1680
<1>林杰<2>林杰，字智周，闽人。幼而秀异，六岁赋诗，援笔立成，唐扶见而赏之。又精琴棋草隶，举神童。年十七卒。诗二首。<3>0929
<1>林宽<2>林宽，侯官人。诗一卷。<3>1252
<1>林披<2>字茂则，号师道，官刺史。诗一首。<3>1932
<1>林氏<2>林氏，济南人，隰城丞薛元暧妻也。元暧早卒，林博涉五经，有母仪令德。训其子彦辅、彦国、彦伟、彦云及侄据、摠、播，并登进士第，衣冠荣之。诗一首。<3>1697
<1>林无隐<2>闽人，寓明州。吴越相鼎，即其子也。<3>1663
<1>林藻<2>林藻，字纬乾，莆阳人。贞元七年进士第，官岭南节度副使。诗一卷，今存三首。<3>0765
<1>林滋<2>林滋，字后象，闽人。会昌三年进士第，与同年詹雄、郑諴齐名，时称雄诗、諴文、滋赋为闽中三绝。官终金部郎中。诗六首。<3>1119
<1>林嵩<2>林嵩，字雄飞，大顺中登进士第，官侍御史。诗一卷，今存一首。<3>1332
<1>临川小吏<2>（李建勋镇临川，赏牡丹。有小吏捧砚，举止有士人风。公曰：“学诗乎？”对曰：“粗亲笔砚。”因令口占一篇，公奇之，勉令就学，因成诗名）<3>1685
<1>灵澈<2>灵澈，字源澄，姓汤氏，会稽人，云门寺律僧也。少从严维学为诗，后至吴兴，与僧皎然游。贞元中，皎然荐之包佶，又荐之李纾，名振辇下。缁流嫉之，造飞语激中贵人，贬徙汀州，会赦归乡。诗一卷，今存十六首。<3>1790
<1>灵一<2>灵一，姓吴氏，广陵人，居馀杭宜丰寺。禅诵之暇，辄赋诗歌，与朱放、张继、皇甫曾诸人为尘外友。诗一卷。<3>1789
<1>令狐峘<2>令狐峘，德棻五世孙，登进士第。禄山之乱，隐居南山豹林谷。司徒杨绾未仕时，亦避地谷中，尝止峘舍，赏其博学。及绾为礼部侍郎，引入史馆。建中初，为礼部侍郎，典贡举。执政杨炎有所请托，峘得其私书奏之。德宗恶其讦，贬衡州别驾。诗二首。<3>0532
<1>令狐楚<2>令狐楚，字壳士，宜州华原人。贞元七年及第，由太原掌书记至判官。德宗好文，每省太原奏，必能辨楚所为，数称之，召授右拾遗。宪宗时，累擢职方员外郎、知制诰。皇甫鎛荐为翰林学士，进中书舍人，出为华州刺史。鎛既相，复荐楚为中书侍郎同平章事。穆宗即位，进门下侍郎，寻出为宣歙观察使，贬衡州刺史，再徙太子宾客，分司东都。长庆二年，擢陕虢观察使。敬宗立，拜楚为河南尹，迁宣武节度使，入为户部尚书，俄拜东都留守，徙天平节度使，召为吏部尚书，检校尚书右仆射，进拜左仆射、彭阳郡公。开成元年，上疏辞位，拜山南西道节度使。卒赠司空，谥曰文。集一百三十卷，歌诗一卷，今编诗一卷。<3>0792
<1>令狐德棻<2>令狐德棻，宜州华原人。博涉文史，早知名。高祖入关，引直记室，转起居舍人，迁秘书丞。与侍中陈叔达等奉诏撰《艺文类聚》。奏请修历代史书，德棻修周史，仍总知类会梁、陈、齐、隋诸史。贞观中，累官礼部侍郎国子祭酒，兼崇贤馆学士。国家凡有修撰，无不参预。集三十卷，今存诗一首。<3>0049
<1>令狐绹<2>令狐绹，字子直，楚之子。举进士，擢累左补阙、右司郎中，出为湖州刺史。大中初，召为考功郎中、知制诰，入翰林为学士，进中书舍人，再迁兵部侍郎，俄拜同中书门下平章事。懿宗嗣位，出为河中节度使，徙宣武、淮南。僖宗时，终凤翔节度使，封赵国公。诗一首。<3>1147
<1>刘昚虚<2>刘昚虚，江东人。天宝时，官夏县令。诗一卷。<3>0543
<1>刘辟<2>刘辟，字太初。擢进士第，佐韦皋西川幕，后代为节度使。以叛诛。诗二首。<3>1434
<1>刘斌<2>刘斌，南阳人。有词藻，尝与虞世南、孔德绍、刘孝孙等结文会。事窦建德，为中书舍人。又事刘黑闼。及败，没突厥中。诗四首。<3>1433
<1>刘采春<2>刘采春，越州妓也。诗六首。<3>1746
<1>刘沧<2>刘沧，字蕴灵，鲁人，大中八年进士第，调华原尉，迁龙门令。诗一卷。<3>1202
<1>刘叉<2>刘叉，元和时人。少任侠，因酒杀人，亡命，会赦出，更折节读书，能为歌诗。闻韩愈接天下士，步归之，作《冰柱》、《雪车》二诗。后以争语不能下宾客，因持愈金数斤去，曰：“此谀墓中人得耳，不若与刘君为寿。”遂行，归齐鲁，不知所终。诗一卷。<3>0846
<1>刘长川<2>刘长川，肃代间诗人。诗二首。<3>0705
<1>刘长卿<2>刘长卿，字文房，河间人。开元二十一年进士。至德中，为监察御史。以检校祠部员外郎为转运使判官，知淮南鄂岳转运留后。鄂岳观察使吴仲孺诬奏，贬潘州南邑尉。会有为之辩者，除睦州司马。终随州刺史。以诗驰声上元、宝应间。权德舆尝谓为五言长城。皇甫湜亦云：“诗未有刘长卿一句，已呼宋玉为老兵。”其见重如此。集十卷，内诗九卷。今编诗五卷。<3>0414
<1>刘崇龟<2>刘崇龟，滑州人。擢进士第。大顺中，终清海军节度、岭南东道观察使。诗一首。<3>1359
<1>刘崇鲁<2>刘崇鲁，字郊文，崇龟弟也。擢进士第。景福中，官水部郎中、知制诰。坐崔昭纬党，贬崖州司户。诗一首。<3>1360
<1>刘祎之<2>刘祎之，字希美，常州晋陵人。少以文藻知名。上元中，为左史，弘文馆直学士，与元万顷等皆召入禁中，论次新书。又密令参决时政，以分宰相权，时谓北门学士。则天时，拜中书侍郎，同中书门下三品。及官名改易，为凤阁侍郎，同凤阁鸾台三品。垂拱中，赐死。集七十卷，今存诗五首。<3>0093
<1>刘得仁<2>刘得仁，贵主之子，长庆中即以诗名。自开成至大中三朝，昆弟皆历贵仕，而得仁出入举场三十年，卒无成。集一卷，今编诗二卷。<3>1088
<1>刘洞<2>刘洞，庐陵人。学诗于陈贶，隐居庐山。后主召见，献诗百篇。有集行世，存诗一首。<3>1479
<1>刘方平<2>刘方平，河南人，邢襄公政会之后。与元德秀善，不仕。诗一卷。<3>0516
<1>刘复<2>刘复，登大历进士第，官水部员外郎。诗十六首。<3>0679
<1>刘皋<2>刘皋，宣宗时盐州刺史，为监军杨玄价所杀。诗一首。<3>1155
<1>刘耕<2>刘耕，会昌三年进士第。诗一首。<3>1114
<1>刘谷<2>刘谷，与李郢同时。诗一首。<3>1379
<1>刘怀一<2>刘怀一，瀛州司法，拜右台殿中侍御史。诗一首。<3>0110
<1>刘晃<2>刘晃，开元中人。诗一首。<3>0325
<1>刘驾<2>刘驾，字司南，江东人。登大中进士第，官国子博士。诗一卷。<3>1201
<1>刘兼<2>刘兼，长安人。官荣州刺史。诗一卷（胡震亨云：云间朱氏得宋刻《唐百家诗》，兼集中有《长春节》诗，为宋太祖诞节，其人盖五代人而入宋者）。<3>1565
<1>刘敬之<2>云安人。<3>1621
<1>刘鲁风<2>刘鲁风，九江刺史张又新客也。诗一首。<3>1013
<1>刘猛<2>刘猛，梁州进士，与元稹同时。诗三首。<3>0862
<1>刘三复<2>刘三复，润州句容人。以文章见知于李德裕，自浙西迄淮甸，常在宾幕。后遣诣阙求试，登第。会昌时，历刑部侍郎、弘文馆学士。集十三卷，今存诗一首。<3>1023
<1>刘山甫<2>刘山甫，彭城人。为王审知判官。诗一首。<3>1559
<1>刘商<2>刘商，字子夏，彭城人。少好学，工文，善画。登大历进士第，官至检校礼部郎中，汴州观察判官。集十卷，今编诗二卷。<3>0677
<1>刘升<2>刘升，德威之后。能文章善草隶官中书舍人。诗一首。<3>0293
<1>刘损<2>刘损，咸通诗人。诗三首。<3>1215
<1>刘太冲<2>刘太冲，彭城人，天宝十二年进士第。诗一首。<3>0490
<1>刘太真<2>刘太真，宣州人，师萧颖士。天宝末，举进士。大历中，拜起居郎，历台阁，自中书舍人转工部、刑部二侍郎，坐事贬信州刺史。贞元四年重九，赐宴曲江亭，帝制诗序，赐群僚各一本，命简文词之士应制，同用清字，明日于延英门进之，于是朝臣毕和。上自考定，以太真、李纾等为上等。集三十卷。今存诗三首。<3>0517
<1>刘坦<2>刘坦，进士第一人及第。周恭帝时，李重进镇淮南，辟为掌书记。诗一首。<3>1462
<1>刘庭琦<2>刘庭琦，开元时人。终雅州司户。诗四首。<3>0311
<1>刘湾<2>刘湾，字灵源，西蜀人。天宝进士。禄山之乱，以侍御史居衡阳。与元结相友善。诗六首。<3>0434
<1>刘威<2>刘威，会昌时人。诗二十七首。<3>1143
<1>刘希夷<2>刘希夷，一名庭芝，汝州人。少有文华，落魄不拘常格，后为人所害。希夷善为从军闺情诗，词旨悲苦，未为人重。后孙昱撰《正声集》，以希夷诗为集中之最，由是大为时所称赏。集十卷，今编诗一卷。<3>0196
<1>刘宪<2>刘宪，字元度，宋州宁陵人。弱冠擢进士第，累迁左台监察御史，贬潾水令。召为凤阁舍人。神龙初，自吏部侍郎出刺渝州。寻入为修文馆学士，历太子詹事卒。武后时，敕吏部糊名考判求高才，惟宪与王適、司马锽、梁载言入第二等。集三十卷，今编诗一卷。<3>0159
<1>刘象<2>刘象，京兆人。天复元年登第。诗十首。<3>1355
<1>刘孝孙<2>刘孝孙，荆州人。弱冠知名。与虞世南、蔡君和、孔德绍、庾抱、庾自直、刘斌等登临山水，结为文会。武德初，历虞州录事参军，补文学馆学士。贞观中，迁太子洗马。撰《古今诗苑》四十卷，集三十卷，今存诗七首。<3>0056
<1>刘虚白<2>刘虚白，竟陵人，擢元和进士第。诗一首。<3>1001
<1>刘言史<2>刘言史，邯郸人，与李贺同时。歌诗美丽恢赡，自贺外，世莫能比。亦与孟郊友善。初客镇冀，王武俊奏为枣强令，辞疾不受，人因称为刘枣强。后客汉南，李夷简署司空掾，寻卒。歌诗六卷，今编一卷。<3>0901
<1>刘乙<2>刘乙，字子真，泉州人。仕闽为凤阁舍人，弃官隐安溪凤髻山。集一卷，今存诗一首。<3>1557
<1>刘义度<2>刘义度，后蜀工部侍郎。诗一首。<3>1531
<1>刘义叟<2>刘义叟，后蜀翰林学士。诗一首。<3>1532
<1>刘幽求<2>刘幽求，冀州武强人。圣历中，举制科，中第。临淄王入诛韦庶人，幽求预参大策，是夜所下制敕百馀道，皆出其手。以功授中书舍人。睿宗即位，行尚书右丞，迁吏部尚书，拜侍中。开元初，改尚书左右仆射为左右丞相，乃以幽求为左丞相。后坐怨望，贬卒。诗一首。<3>0237
<1>刘友贤<2>刘友贤，高宗时人。诗一首。<3>0176
<1>刘禹锡<2>刘禹锡，字梦得，彭城人。贞元九年，擢进士第，登博学宏词科，从事淮南幕府，入为监察御史。王叔文用事，引入禁中，与之图议，言无不从。转屯田员外郎，判度支盐铁案。叔文败，坐贬连州刺史，在道贬朗州司马。落魄不自聊，吐词多讽托幽远。蛮俗好巫，尝依骚人之旨。倚其声作《竹枝词》十馀篇，武陵谿洞间悉歌之。居十年，召还。将置之郎署，以作玄都观看花诗涉讥忿，执政不悦，复出刺播州。裴度以母老为言，改连州，徙夔、和二州。久之，征入为主客郎中。又以作重游玄都观诗，出分司东都。度仍荐为礼部郎中，集贤直学士。度罢，出刺苏州，徙汝、同二州，迁太子宾客分司。禹锡素善诗，晚节尤精。不幸坐废，偃蹇寡所合，乃以文章自适。与白居易酬复颇多，居易尝叙其诗曰：彭城刘梦得，诗豪者也。其锋森然，少敢当者。又言其诗在处应有神物护持，其为名流推重如此。会昌时，加检校礼部尚书。卒年七十二，赠户部尚书。诗集十八卷，今编为十二卷。<3>0813
<1>刘元叔<2>一作刘元淑。诗一首。<3>1590
<1>刘允济<2>刘允济，（《纪事》作元济，字允济）。洛州巩人。少与绛州王勃齐名，举本州进士，累除著作佐郎。尝采摭鲁哀公以后至战国为《鲁后春秋》。表上之，迁左史，兼直弘文馆。垂拱中，献《明堂赋》，拜著作郎，擢凤阁舍人。中兴初，坐二张昵狎贬官，后为修文馆学士卒。集十卷，今存诗四首。<3>0139
<1>刘赞<2>刘赞，唐末人。诗一首。（按唐末刘赞有三：一魏州人，举进士，为罗绍威判官，仕唐明宗中书舍人；一桂阳人，宰相瞻之子，擢进士，仕梁，充崇政殿学士；一仕闽王曦，为御史中丞。三人皆与罗隐同时，未知孰是）<3>1403
<1>刘皂<2>刘皂，贞元间人，诗五首。<3>0924
<1>刘章<2>刘章，字克明，江左人。事湖南马氏。诗一首。<3>1550
<1>刘昭禹<2>刘昭禹，字休明，桂阳人（一云婺州人）。在湖南，累为县令，后署天策府学士，终岩州刺史。集一卷，今存诗九首。<3>1538
<1>刘真<2>刘真，广平人，磁州刺史。诗一首。<3>0851
<1>刘知几<2>刘知几，后名子玄，以词学知名。弱冠举进士，授获嘉主簿。证圣中，诏九品已上各言时政，知几上陈四事，词甚切直。累迁左史，擢凤阁舍人。景龙初，转太子中允，仍修国史。时监修者多，知几奏记萧至忠言五不可，以为汗青无日，头白可期。又著《史通》二十卷，备论史策之体。徐坚重其书，谓居史职者宜置座右。景云中，迁太子左庶子，兼崇文馆学士。开元初，为左散骑常侍。在史职二十年，尝对郑惟忠曰：“史才须有三长，才也、学也、识也。”时人以为知言。诗一首。<3>0218
<1>刘舟<2>刘舟（一作冉），天宝中登进士第。诗一首。<3>0486
<1>刘庄物<2>刘庄物，开成中人。诗一首。<3>1100
<1>刘遵古<2>刘遵古，贞元八年进士第。诗一首。<3>0797
<1>刘邺<2>刘邺，字汉藩，三复之子。咸通中，从藩幕召入内庭，特赐及第，历相位。僖宗朝，再迁尚书左仆射，死黄巢之难。《甘棠集》三卷，今存诗二首。<3>1253
<1>刘郇伯<2>刘郇伯，太和进士。诗一首。<3>1056
<1>刘蕃<2>刘蕃，登天宝六年进士第。诗二首。<3>0696
<1>刘洎<2>刘洎，字思道，荆州江陵人。初授都督府长史。贞观中，拜给事中，转治书侍御史。性疏峻，敢言。累官散骑常侍。太宗尝宴群臣，赐飞白字，或乘酒争取于帝手，洎登御座，引手得之。帝笑曰：“昔闻婕妤辞辇，今见常侍登床。”后迁侍中，被谮赐死。集十卷，今存诗一首。<3>0053
<1>刘迥<2>刘迥，字阳卿，知几子，以刚直称。大历初吉州刺史，终谏议大夫、给事中。集五卷，今存诗四首。<3>0714
<1>刘媛<2>一作刘瑗。诗三首。<3>1740
<1>刘绮庄<2>刘绮庄，毗陵人。初为昆山尉，宣宗时官州刺史。集十卷，今存诗二首。<3>1153
<1>刘璐<2>刘璐，尝刺蜀州，代于兴宗为绵州刺史。诗一首。<3>1180
<1>刘轲<2>刘轲，字希仁，沛人。少为僧，元和末登进士第，终洺州刺史。集一卷，今存诗一首。<3>0992
<1>刘晏<2>刘晏，字士安，曹州南华人。年七岁，举神童。累官殿中侍御史，迁度支郎中，杭、陇、华三州刺史。寻迁河南尹，入为京兆尹，再拜户部侍郎，举颜真卿以自代。宝应二年，迁吏部尚书平章事，领度支盐铁转运租庸使。坐事罢相，诸使如故。晏以转运为己任，开三门渠津遗迹，岁运米数百万石，以济关中。晏理家俭约，而重交敦旧。视事敏速，乘机无滞。在职十馀年，权势之重，邻于宰相。后为杨炎诬构死。诗二首。<3>0366
<1>刘暌<2>刘暌（一作騤），大中时乡贡进士。诗一首。<3>1178
<1>刘畋<2>刘畋，唐末人。诗一首。<3>1373
<1>柳珪<2>柳珪，公绰之孙。大中中，擢进士，杜悰表为西川幕府，后以蓝田尉直弘文馆，迁右拾遗，终卫尉少卿。诗一首。<3>1194
<1>柳郴<2>柳郴（一作郯），大历间进士。集一卷，今存诗二首。<3>0682
<1>柳道伦<2>柳道伦，贞元中进士。诗一首。<3>0807
<1>柳公绰<2>柳公绰，字宽，京兆华原人。举贤良方正，直言极谏。武元衡节度剑南，与裴度俱为判官，相引重，召为吏部郎中。元和初，进太医箴，迁御史中丞，历六镇。太和中，终兵部尚书。性耿介，有大臣节。为文不尚浮靡，所取士如许康佐、郑郎、卢简辞、崔玙、夏侯孜、李拭、韦长，皆知名显贵。诗三首。<3>0748
<1>柳公权<2>柳公权，字诚悬，公绰之弟。情于书学。元和初，擢进士第。穆宗时，拜右拾遗、侍书学士，改弘文馆学士。文宗复召侍书，寻以谏议为学士、知制诰，转工部侍郎。咸通初，改太子少师。诗五首。<3>0951
<1>柳浑<2>柳浑，字夷旷，一字惟深，本名载。襄州人。天宝初，擢进士第。大历中，累官至尚书右丞。贞元三年，以兵部侍郎同中书门下平章事。集十卷。今存诗一首。<3>0437
<1>柳泌<2>柳泌，宪宗朝方士，为穆宗所诛。诗二首。<3>1014
<1>柳氏<2>柳氏，李生姬也，天宝中，韩翃馆于李。柳曰：“韩夫子岂长贫贱者！”李即以赠翃。翃为淄青侯希逸所辟，柳留都下。遭乱，寄决灵寺为尼。为番将沙吒利所劫，虞候许俊以计取之，复归于翃。诗一首。<3>1724
<1>柳棠<2>柳棠，东川人。应进士举，才思优赡。开成中，杨汝士镇东川，棠每于座上赋诗狂纵，后参越巂军事卒。诗二首。<3>1059
<1>柳中庸<2>柳中庸，名淡，以字行。河东人，宗元之族，御史并之弟也，与弟中行皆有文名。萧颖士以女妻之，仕为洪府户曹。诗十三首。<3>0549
<1>柳宗元<2>柳宗元，字子厚，河东人。登进士第，应举宏辞，授校书郎，调蓝田尉。贞元十九年，为监察御史里行。王叔文、韦执谊用事，尤奇待宗元，擢尚书礼部员外郎。会叔文败，贬永州司马。宗元少精警绝伦，为文章雄深雅健，踔厉风发，为当时流辈所推仰。既罹窜逐，涉履蛮瘴，居闲益自刻苦，其堙厄感郁，一寓诸文，读者为之悲恻。元和十年，移柳州刺史。江岭间为进士者，走数千里，从宗元游，经指授者，为文辞皆有法。世号柳柳州。元和十四年卒，年四十七。集四十五卷，内诗二卷。今编为四卷。<3>0812
<1>楼颖<2>楼颖，天宝中进士。作《国秀集序》。诗五首。<3>0469
<1>卢僎<2>卢僎，吏部尚书从愿之从父也。自闻喜尉入为学士，终吏部员外郎。诗十四首。<3>0240
<1>卢栯<2>卢栯，弘文馆学士。诗一首。<3>1181
<1>卢溵<2>卢溵，浙东处士。诗二首。<3>1165
<1>卢并<2>文宗朝资州守。<3>1619
<1>卢藏用<2>卢藏用，字子潜，幽州范阳人。举进士，不调，隐居终南。长安中，召授左拾遗。中宗朝，历中书舍人，黄门侍郎，修文馆学士。以附太平公主，流驩州。诗八首。<3>0207
<1>卢崇道<2>卢崇道，睿宗朝为太常卿。坐婿崔湜，流岭南。后私还都下，事败，敕杖至殒。诗一首。<3>0335
<1>卢储<2>卢储，贞元间人。擢进士第一，诗二首。<3>0838
<1>卢从愿<2>卢从愿，字子龚，相州临漳人。弱冠举明经，又应制举。拜右拾遗，历殿中侍御史，累迁中书舍人。睿宗践阼，拜吏部侍郎。精心典选，有美誉。开元末，以吏部尚书致仕。诗二首。<3>0319
<1>卢拱<2>卢拱，秘书郎，终申州刺史，与白居易同时。诗二首。<3>0860
<1>卢鸿一<2>卢鸿一（《新唐书》作卢鸿），字浩然，范阳人，徙家洛阳。少有学业，颇善籀篆楷隶。隐于嵩山。开元中以谏议大夫召，鸿一固辞，乃听还山。诗十首。编为一卷。<3>0379
<1>卢怀慎<2>卢怀慎，滑州人。第进士，历监察御史，迁右御史台中丞，黄门侍郎。开元初，进同紫微黄门平章事。卒谥文成。诗二首。<3>0274
<1>卢景亮<2>卢景亮，字长晦，范阳人。少孤，力学，善属文。德宗时，历右补阙，鲠毅无所回，贬斥二十年。至元和初，召还，再迁中书舍人。诗一首。<3>0937
<1>卢钧<2>卢钧，字子和，举进士中第，尝为李绛、裴度幕僚，历岭南、山南、昭义、宣武节度。大中时，召为左仆射。后以太保致仕，卒年八十七。诗一首。<3>0967
<1>卢纶<2>卢纶，字允言，河中蒲人。大历初，数举进士不第，元载取其文以进，补阌乡尉，累迁监察御史，辄称疾去，坐与王缙善，久不调。建中初，为昭应令。浑瑊镇河中，辟元帅判官，累迁检校户部郎中。贞元中，舅韦渠牟表其才，驿召之，会卒。集十卷，今编诗五卷。<3>0622
<1>卢频<2>卢频，唐末人。诗四首。<3>1372
<1>卢求<2>卢求，范阳人，宰相携之父，李翱婿也。登宝历二年进士第，官郡守。诗一首。<3>1043
<1>卢群<2>卢群，字载初，范阳人。曹王皋节度江西，奏为判官。入为监察御史，累迁兵部郎中、秘书监，终天成军节度使。诗一首。<3>0734
<1>卢汝弼<2>卢汝弼（《才调集》作卢弼），登进士第，以祠部员外郎、知制诰，从昭宗迁洛。后依李克用，克用表为节度副使。诗八首。<3>1323
<1>卢尚卿<2>卢尚卿，中和二年登第。诗一首。<3>1297
<1>卢士衡<2>卢士衡，后唐天成二年进士。集一卷，今存诗七首。<3>1453
<1>卢士政<2>卢士政（一作玟），山东人，为西川观察支使，后历瀛鄚节度，入为太子宾客分司。诗一首。<3>0755
<1>卢顺之<2>卢顺之，字子谟，范阳人，杞之孙，大中时桂管从事。诗一首。<3>1163
<1>卢嗣立<2>卢嗣立，登会昌进士第。诗一首。<3>1139
<1>卢嗣业<2>卢嗣业，范阳人，纶之孙也。乾符五年，登进士第。广明初，以长安尉直昭文馆，累迁右补阙，后辟都统判官，检校礼部郎中。诗一首。<3>1291
<1>卢文纪<2>卢文纪，字子持。举进士，事梁为集贤殿学士。唐明宗时，为御史中丞，迁工部尚书，贬石州司马。久之，为太常卿。奉使于蜀，过凤翔，废帝时为节度使，见文纪奇之。后入立，拜为中书侍郎同中书门下平章事。周时进司空。诗一首。<3>1450
<1>卢象<2>卢象，字纬卿，汶水人。开元中，由前进士补秘书郎，转右卫仓曹掾。丞相张九龄深器之，擢左补阙、河南府司录、司勋员外郎，名盛气高，少所卑下，为飞语所中。左迁齐、邠、郑三郡司马，入为膳部员外郎。禄山之乱，象受伪署，贬永州司户。起为主客员外郎，道病卒。集十二卷，今编诗一卷。<3>0378
<1>卢携<2>卢携，字子升，范阳人。擢进士第，由台省历户部侍郎、翰林学士。乾符中，拜门下侍郎同平章事。黄巢入关，仰药死。诗一首。<3>1288
<1>卢延让<2>卢延让，字子善，范阳人。光化九年进士第，朗陵雷满辟从事。满败，归王建，授水部员外郎，累迁给事中，终刑部侍郎。诗一卷，今存十首。<3>1351
<1>卢言<2>卢言（一作颜），诗一首。<3>1925
<1>卢殷<2>卢殷（宋时避讳改作隐），范阳人，为登封尉。诗十三首。<3>0905
<1>卢照邻<2>卢照邻，字升之，范阳人。十岁，从曹宪、王义方授苍雅，调邓王府典签。王有书十二车，照邻总披览，略能记忆。王爱重，比之相如。调新都尉，染风疾。去官，居太白山，以服饵为事。又客东龙门山，疾甚，足挛，一手又废。乃去阳翟具茨山下，买园数十亩，疏颍水周舍，复豫为墓。偃卧其中，后不堪其苦，与亲属诀，自投颍水死，年四十。尝著《五悲文》以自明。有集二十卷，又《幽忧子》三卷，今编诗二卷。<3>0091
<1>卢肇<2>卢肇，字子发，袁州人。会昌三年登第，初为鄂岳卢商从事，后除著作郎，迁仓部员外郎，充集贤院直学士。咸通中，出知歙州，移宣、池、吉三州卒。《赋集》八卷，《诗文集》十三卷，今编诗一卷。<3>1110
<1>卢真<2>卢真，范阳人，侍御史内供奉。诗一首。<3>0853
<1>卢贞<2>卢贞，字子蒙，官河南尹。开成中，为大理卿，终福建观察使。诗二首。<3>0864
<1>卢注<2>卢注，家荆南。举进士，二十上不第。诗二首。<3>1581
<1>卢宗回<2>卢宗回，字望渊，南海人。登元和十年进士第，终集贤校理。诗一首。<3>0978
<1>卢仝<2>卢仝，范阳人。隐少室山，自号玉川子。征谏议不起。韩愈为河南令，爱其诗，厚礼之。后因宿王涯第，罹甘露之祸。诗三卷。<3>0844
<1>卢邺<2>卢邺，大中四年登第，为浙东观察副使。诗一首。<3>1185
<1>卢渥<2>卢渥，字子章，范阳人，大中进士第，历中书舍人、陕府观察使，终检校司徒。诗二首。<3>1192
<1>卢骈<2>卢骈，咸通进士，官员外。诗一首。<3>1243
<1>鲁收<2>鲁收，大历时人。诗一首。<3>0479
<1>路德延<2>路德延，冠氏人。光化初擢第，天祐中授拾遗。河中节度使朱友谦辟掌书记。诗三首。<3>1367
<1>路贯<2>路贯，与元晦同登第，官桂管观察副使。诗一首。<3>1106
<1>路洵美<2>路洵美，永州祁阳人，唐相岩之孙。避地湘潭，事马氏，署连州从事。诗一首。<3>1551
<1>鹿虔扆<2>蜀永泰军节度使，加太保。词六首。<3>1947
<1>陆扆<2>陆扆，字祥文，吴郡嘉兴人，家於陕。昭宗朝，拜相。迁洛后，贬濮州司户，死白马驿。集七卷，今存诗一首。<3>1316
<1>陆瀍<2>陆瀍，登贞元元年进士第，官给事中。诗一首。<3>0817
<1>陆翱<2>陆翱，义兴人，登第不受辟而卒，宰相希声之父。诗二首。<3>1318
<1>陆长源<2>陆长源，字泳之，海之孙也。历汝州刺史。贞元中，为宣武节度司马，总留后事。军乱，遇害。诗三首。<3>0618
<1>陆畅<2>陆畅，字达夫，吴郡人。元和元年登进士第，为皇太子僚属。后官凤翔少尹。诗一卷。<3>0950
<1>陆复礼<2>陆复礼，贞元八年宏词第一人。诗一首。<3>0769
<1>陆龟蒙<2>陆龟蒙，字鲁望，苏州人，元方七世孙。举进士不第，辟苏、湖二郡从事，退隐松江甫里，多所论撰，自号天随子。以高士召，不赴。李蔚、虞携素重之，及当国，召拜拾遗，诏方下卒。光化中，赠右补阙。集二十卷，今编诗十四卷。<3>1263
<1>陆海<2>陆海（一作孙海），馀庆之孙。有才思，与陈子昂、卢藏用为方外十友。工于五言，为贺知章所赏。性岩峻，不附权要。自省郎出牧潮州。存诗二首。<3>0384
<1>陆弘休<2>陆弘休，桂府从事。诗一首。<3>1577
<1>陆坚<2>陆坚，河南洛阳人。善书，初为汝州参军，再迁通事舍人，以给事中兼学士。初名友悌，明皇嘉其刚正，更赐名。为中书舍人，以集贤学士供儗太厚，议白罢之。张说曰：“丽正乃天子礼乐之司，所费细而所益者大。陆生之言，盖未达耶。”帝知，遂薄坚。诗一首。<3>0298
<1>陆景初<2>陆景初，苏州吴人，宰相元方子。景云中，与崔湜同知政事，睿宗以其能绍先业，赐名象先。诗一首。<3>0269
<1>陆敬<2>陆敬（一作凌敬），仕窦建德为祭酒。秦王军武牢，敬说建德自太行上党进，乘唐之虚以取山北，建德不从，以及于败，后归唐。集十四卷，今存诗四首。<3>0057
<1>陆希声<2>陆希声，吴人，博学善属文，尤工书。初隐义兴，后召为右拾遗，累迁歙州刺史。昭宗闻其名，徵拜给事中，寻除户部侍郎，同中书门下平章事。在位无所轻重，以太子少师罢。卒赠尚书左仆射，谥曰文。有《颐山诗》一卷，今存二十二首。<3>1324
<1>陆禹臣<2>陆禹臣，字服休，河东人。避黄巢乱，入南岳。得仙术，隐宜州北山。后尸解，为紫府仙伯。尝寓吴生家，与语尘外理。<3>1893
<1>陆羽<2>陆羽，字鸿渐，撰《茶经》三卷。或云自太子文学徙太常寺太祝，不就。诗二首。<3>0699
<1>陆贞洞<2>陆贞洞，吴郡进士。诗一首。<3>1378
<1>陆贽<2>陆贽，字敬舆，嘉兴人。登进士第，中博学宏词，调郑尉，罢归，复以书判拔萃补渭南尉。德宗立，由监察御史召为翰林学士。贞元八年，拜中书侍郎同平章事，裴延龄构之，贬忠州别驾。顺宗立，召还，诏未至，卒赠兵部尚书，谥曰宣。集二十七卷，今存三首。<3>0648
<1>陆肱<2>陆肱，大中九年，登进士第。咸通六年，自前振武从事试平判，入等，后牧南康郡。诗一首。<3>1186
<1>吕牧<2>吕牧，东平人。永泰二年，擢进士第。自尚书郎为泽州刺史。诗一首。<3>0599
<1>吕群<2>吕群，元和进士。诗二首。<3>1007
<1>吕太一<2>吕太一，景云中为洹水令，魏知古表奏之，又尝与中书舍人苗延嗣、考功员嘉靖、侍御史崔训，皆为张嘉贞所荐。时语曰：令君四俊，苗吕员训。诗一首。<3>0249
<1>吕渭<2>吕渭，字君载，河中人，第进士，为浙西支使，后贬歙州司马。贞元中，累迁礼部侍郎，出为潭州刺史。诗五首。<3>0693
<1>吕温<2>吕温，字和叔，一字化光，河中人。贞元末，擢进士第。因善王叔文，再迁为左拾遗，以侍御史使吐蕃，元和元年乃还。柳宗元等皆坐叔文贬，温独免。进户部员外郎，与窦群、羊士谔相昵。群为御史中丞，荐温知杂事，士谔为御史，宰相李吉甫持之不报。温乘间奏吉甫阴事，诘辩皆妄，贬均州刺史。议者不厌，再贬道州。久之，徙衡州卒。集十卷，内诗二卷，今编诗二卷。<3>0841
<1>吕岩<2>吕岩，字洞宾，一名岩客。礼部侍郎渭之孙，河中府永乐（一云蒲坂）县人。咸通中举进士，不第，游长安酒肆，遇钟离权得道，不知所往。诗四卷。<3>1876
<1>罗珦<2>罗珦，会稽人，家于庐州。贞元中，刺本郡，以治行闻，再迁京兆尹。诗一首。<3>0723
<1>罗立言<2>罗立言，宣州人。太和中历司农少卿，李训引为京兆少尹，知府事，同谋诛宦官，被害。诗一首。<3>0898
<1>罗让<2>罗让，字景宣，迥之子。少以文学知名，举进士、宏辞、贤良方正，皆高第。历尚书郎，散骑常侍，终江西观察使。集三十卷，今存诗二首。<3>0730
<1>罗绍威<2>罗绍威，字端己，魏州贵乡人，弘信之子。唐末，官魏博节度使，封邺王。入梁，累拜太师兼中书令。集五卷，今存诗二首。<3>1436
<1>罗隐<2>罗隐，字昭谏，馀杭人，本名横，十上不中第，遂更名。从事湖南淮润，无所合，久之，归投钱镠。累官钱塘令、镇海军掌书记、节度判官、盐铁发运副使、著作佐郎，奏授司勋郎。朱全忠以谏议大夫召，不行。魏博罗绍威推为叔父，表荐给事中。年七十七卒。隐少聪敏，既不得志，其诗以风刺为主。有《歌诗集》十四卷，《甲乙集》三卷，《外集》一卷，今编诗十一卷。<3>1284
<1>罗颖<2>罗颖，南昌人。应举下第，道经汉祖庙，题此。少顷，辄自免冠，鞠伏庙庭，口陈自咎之言。掖而去，数日卒。<3>1922
<1>罗衮<2>罗衮，字子制，临邛人。大顺中，历左拾遗、起居郎。仕梁为礼部员外郎。集二卷，今存诗三首。<3>1437
<1>罗邺<2>罗邺。馀杭人，累举进士不第。光化中，以韦庄奏，追赐进士及第，赠官补阙。诗一卷。<3>1283
<1>罗虬<2>罗虬，台州人，词藻富赡，与隐、邺齐名，世号三罗。累举不第，为鄜州从事，比红儿诗百首。编为一卷。<3>1285
<1>骆宾王<2>骆宾王，义乌人。七岁能属文，尤妙于五言诗，尝作《帝京篇》，当时以为绝唱。初为道王府属，历武功主簿，又调长安主簿。武后时，左迁临海丞，怏怏失志，弃官去。徐敬业举义，署为府属，为敬业草檄，斥武后罪状。后读之，矍然叹曰：“宰相安得失此人？”敬业事败，宾王亡命，不知所终。中宗时，诏求其文，得数百篇，集成十卷。今编诗为三卷。<3>0186
<1>骆浚<2>骆浚，起家度支司书，后尝典州郡，有令名。诗一首。<3>0729
<1>马乂<2>宣宗时人。诗一首。<3>1929
<1>马彧<2>马彧（一作郁），少负文艺。李匡威领镇卢龙，署幕职。匡威灭，复事刘仁恭。诗一首。<3>1493
<1>马戴<2>马戴，字虞臣，会昌四年进士第。宣宗大中初，太原李司空辟掌书记，以正言被斥为龙阳尉。懿宗咸通末，佐大同军幕，终太学博士。诗集一卷，今编二卷。<3>1133
<1>马怀素<2>马怀素，字惟白，润州丹徒人。擢进士第。长安中，为监察御史，守正不阿。开元初，拜户部侍郎，昭文馆学士。卒谥曰文。诗十二首。<3>0210
<1>马令<2>失名，守博城县令，诗一首。<3>1937
<1>马冉<2>马冉，唐末万州刺史。诗一首。<3>1401
<1>马湘<2>马湘，字自然，杭州盐官人。貌丑，齄鼻、秃鬓、大口。饮酒石馀，醉卧即以拳入口。游行处多题诗句。大中十年，归乡，忽死。明年，又于梓桐县白日上升。有司奏闻，敕浙西发冢视之，乃一竹杖而已。<3>1891
<1>马异<2>马异，河南人。与卢仝友善。诗四首。<3>0840
<1>马植<2>马植，字存之，扶风人。元和中进士擢第，历安南招讨、黔中观察使。宣宗朝，以户部侍郎同中书门下平章事，寻罢为太子宾客，分司东都，起忠武节度使，徙宣武卒。诗一首。<3>0958
<1>马致恭<2>马致恭，南唐时人。诗一首。<3>1470
<1>马周<2>马周，字宾王，清河茌平人。孤贫好学，尤精诗传。初入关，舍中郎将常何家。贞观中，代为草疏。何武人，上怪其能，对以臣家客马周为之，召见大悦，授监察御史。数言事，无不嘉纳，累迁中书令。太宗尝赐以飞白书曰：鸾凤凌云，必资羽翼。股肱之寄，诚在忠良。集十卷，今存诗一首。<3>0082
<1>马总<2>马总，字会元，扶风人。少孤贫，好学， 性刚直，不妄交游。贞元中，姚南仲镇活台，辟为从事。坐事贬泉州别驾。元和中，迁检校刑部尚书。诗一首。<3>1957
<1>毛炳<2>南唐时丰城人。<3>1655
<1>毛明素<2>毛明素，贞观中人。诗一首。<3>0079
<1>毛文锡<2>字平珪。登进士第。后事蜀，为翰林学士，迁内枢密使，历文思殿大学士、司徒。词三十一首。<3>1945
<1>毛熙震<2>蜀秘书监。词二十九首。<3>1950
<1>眉娘<2>眉娘，南海人，卢姓。生而眉长，称眉娘。神针善绣，顺宗召入宫中，号神姑。宪宗度为女道士，称逍遥大师，放归。后数年尸解。<3>1914
<1>孟宾于<2>孟宾于，字国仪，连州人。天福九年登第，还乡为马氏从事。后归南唐，为涂阳令。坐系，赦归，后主起为水部员外，致仕。初居吉州玉笥山，自号群玉峰叟。有《金鳌集》二卷，今存诗八首。<3>1473
<1>孟不疑<2>有诗名，溺于游览，不复应举。<3>1681
<1>孟迟<2>孟迟，字迟之（一云升之），平昌人，登会昌五年进士第。诗十七首。<3>1135
<1>孟贯<2>孟贯，字一之，建安人。初客江南，后仕周。诗一卷。<3>1514
<1>孟浩然<2>孟浩然，字浩然，襄阳人。少隐鹿门山。年四十，乃游京师。常于太学赋诗，一坐嗟伏。与张九龄、王维为忘形交。维私邀入内署，适明皇至，浩然匿床下。维以实对，帝喜曰：“朕闻其人而未见也。”诏浩然出，诵所为诗，至“不才明主弃”，帝曰：“卿不求仕，朕未尝弃卿，奈何诬我？”因放还。采访使韩朝宗约浩然偕至京师，欲荐诸朝，会与故人剧饮欢甚，不赴。朝宗怒，辞行，浩然亦不悔也。张九龄镇荆州，署为从事。开元末，疽发背卒。浩然为诗，伫兴而作，造意极苦，篇什既成，洗削凡近，超然独妙。虽气象清远，而采秀内映，藻思所不及。当明皇时，章句之风大得建安体，论者推李杜为尤，介其间能不愧者，浩然也。集三卷。今编诗二卷。<3>0430
<1>孟简<2>孟简，字几道，德州人。举进士、宏词，皆及第。元和中，累官至户部侍郎，坐事贬吉州司马。诗七首。<3>0939
<1>孟郊<2>孟郊，字东野，湖州武康人。少隐嵩山，性介，少谐合。韩愈一见为忘形交。年五十，得进士第，调溧阳尉。县有投金濑、平陵城，林薄蒙翳，下有积水。郊间往坐水旁，裴回赋诗，曹务多废。令白府以假尉代之，分其半奉。郑馀庆为东都留守，署水陆转运判官。馀庆镇兴元，奏为参谋。卒，张籍私谥曰贞曜先生。郊为诗有理致，最为愈所称。然思苦奇涩，李观亦论其诗曰：高处在古无上，平处下顾二谢云。集十卷，今编诗十卷。<3>0842
<1>孟球<2>孟球，字廷玉，会昌三年进士第。咸通中，检校工部尚书、徐州刺史。诗一首。<3>1113
<1>孟氏<2>孟氏，本寿春妓，归维扬万贞为妻。诗二首。<3>1732
<1>孟守<2>孟守（一作宁），字处中。长庆三年，王起主文，尝放及第，为时相所退。至会昌三年，起再知贡举，守龙钟就试成名。诗一首。<3>1126
<1>孟彦深<2>孟彦深，字士源。登天宝二年进士第，为武昌令。元结居樊上，尝作《退谷铭》曰：干进之客，不得游之。又作《杯湖铭》曰：为人厌者，勿泛杯湖。孟士源尝黜官，无情干进，在武昌，不为人厌，可游退谷，可泛杯湖矣。诗一首。<3>0433
<1>孟云卿<2>孟云卿，河南人，一曰武昌人。第进士，为校书郎。与杜甫、元结友善。诗一卷。<3>0420
<1>孟昶<2>后蜀嗣主孟昶，字保元，蜀主知祥第三子。明德元年，立为太子。在位二十八年，国亡，降宋，封秦国公。卒赠楚王，谥恭惠。诗一篇。<3>0036
<1>米都知<2>伶人也，善骚雅，梁补阙尝赠以诗。<3>1683
<1>苗发<2>苗发，宰相晋卿之子。终都官员外郎，大历十才子之一也。诗二首。<3>0667
<1>苗晋卿<2>苗晋卿，字元辅，潞州壶关人。擢进士第，累迁吏部郎中，知选事。久之，进侍郎。天宝二载，较书判，以御史中丞张倚之子奭为第一，议者不平。帝御花萼楼覆实，奭持纸终日，笔不下，人谓之曳白。坐贬安康太守，俄充河北采访使。肃宗召赴行在，拜左相。广德中，以太保致仕。永泰初卒，谥懿献。诗一首。<3>0552
<1>闽后陈氏<2>名金凤，闽嗣主王廷钧之后。词二首。<3>1954
<1>莫宣卿<2>莫宣卿，字仲节，封州人。大中间举第一，官台州别驾。诗三首。<3>1188
<1>牟融<2>牟融，在赠欧阳詹、张籍、韩翃诸人诗，盖贞元、元和间人也。诗一卷。<3>0900
<1>南卓<2>南卓，字昭嗣，初为拾遗，因谏出宰松滋。大中时，为黔南经略使。诗一首。<3>1157
<1>南诏骠信<2>骠信，南诏酋也。诗一首。<3>1417
<1>聂夷中<2>聂夷中，字坦之，河东人。咸通十二年登第，官华阴尉。诗一卷。<3>1274
<1>牛丛<2>牛丛，字表龄，僧孺之子。开成初登第，历践台省方镇，终吏部尚书。诗一首。<3>1079
<1>牛凤及<2>牛凤及，长寿中撰《唐书》。刘轲与马植论史官书，尝称之。诗一首。<3>0241
<1>牛僧孺<2>牛僧孺，字思黯，陇西人。贞元中，擢进士第，历相穆、敬两朝，封奇章郡公，后出为武昌节度使。文宗朝，征入再相。夙与李德裕相恶，会昌中，贬循州长史。大中初，还为太子少师，卒。集五卷，今存诗四首。<3>0879
<1>牛希济<2>牛希济，陇西人。仕蜀，为起居郎，累官翰林学士、御史中丞。后入唐，为雍州节度副使。诗一首。<3>1519
<1>牛峤<2>牛峤，字松卿，一字延峰，陇西人，自云僧孺之孙。乾符五年，登进士第，历官尚书郎。王建镇蜀，辟判官，及僭位，为给事中。歌诗三卷，今存六首。<3>1292
<1>牛徵<2>牛徵，丛之子，僧孺之孙，登咸通二年进士第。诗一首。<3>1228
<1>欧阳澥<2>欧阳澥，四门博士詹之孙。诗一首。<3>1256
<1>欧阳玭<2>欧阳玭，衮之子。咸通十年，擢进士第，官书记。诗五首。<3>1234
<1>欧阳彬1<2>字齐美，衡山人。孟昶时为嘉州刺史，后至夔州节度。<3>1666
<1>欧阳彬2<2>蜀左丞。词一首。<3>1951
<1>欧阳宾<2>一作欧阳膑。诗一首。<3>1589
<1>欧阳炯<2>欧阳炯，益州华阳人。少事王衍，为中书舍人。孟昶时，拜翰林学士，历门下侍郎、平章事。后从昶归宋。诗六首。<3>1530
<1>欧阳询<2>欧阳询，字信本，潭州临湘人。博贯经史，工书。仕隋为太常博士。高祖微时，引为宾客。及即位，累迁给事中。武德七年，诏与裴矩、陈叔达撰《艺文类聚》一百卷。贞观初，官至太子率更令。诗一首。<3>0087
<1>欧阳詹<2>欧阳詹，字行周，晋江人。常衮荐之，始举进士。闽人擢第自詹始。官国子监四门助教。集十卷。今编诗一卷。<3>0811
<1>欧阳衮<2>欧阳衮，字希甫，闽人。宝历元年及第，官侍御史。诗九首。<3>1044
<1>潘存实<2>潘存实，字镇之，漳浦人。元和十三年进士第，仕至户部侍郎。诗一首。<3>0982
<1>潘孟阳<2>潘孟阳，侍郎炎之子。以荫进，登博学宏辞。母，刘晏女也。公卿多父友及外祖宾从，故得荐用。累至兵部郎中，权知户部侍郎，年未四十。宪宗初，巡省江淮。宪宗尝诫江淮宣慰使郑敬曰：“朕宫中用度，一匹已上，皆有簿领，惟赠恤贫民，无所计算。卿宜体吾怀，勿学潘孟阳奉使，但务酣饮，游山寺也。”诗三首。<3>0783
<1>潘唐<2>潘唐，会昌时人。诗一首。<3>1145
<1>潘天锡<2>南唐时为省郎。<3>1647
<1>潘纬<2>潘纬，湘南人，登咸通进士第。诗二首。<3>1238
<1>潘咸<2>潘咸（一作成、诚）与喻凫同时，集一卷。今存诗五首。<3>1083
<1>潘炎<2>潘炎，礼部侍郎，坐刘晏婿，贬澧州司马。诗一首。<3>0597
<1>潘佑<2>潘佑，幽州人。南唐时累官虞部员外郎、内史舍人。《荥阳集》十卷，今存诗四首。<3>1468
<1>庞蕴<2>庞蕴，字道玄，衡州衡阳县人。贞元初，谒石头迁有省。迁问曰：“子以缁耶，素耶？”蕴曰：“愿从所慕。”遂不剃染，世号庞居士。诗七首。<3>1794
<1>裴漼<2>裴漼，绛州闻喜人。应大礼举，累官监察御史，三迁中书舍人。开元中，拜吏部侍郎。典选数年，多所甄拔。再转黄门侍郎。漼早与张说善，说为相，数荐之。漼长于敷奏，上亦自嘉重，由是擢为吏部尚书，太子宾客。诗四首。<3>0292
<1>裴潾<2>裴潾，闻喜人。元和初，以荫仕，累擢起居舍人，开成中，终兵部侍郎。诗十五首。<3>1022
<1>裴皞<2>裴皞，字司东，河东人。光化中进士第，历事梁、唐、晋，官至尚书左仆射。诗一首。<3>1352
<1>裴澈<2>裴澈，登咸通进士第。僖宗朝，拜相，以拥立伪煴诛。诗一首。<3>1236
<1>裴澄<2>裴澄，闻喜人。德宗朝登第，官至苏州刺史。诗一首。<3>0897
<1>裴次元<2>裴次元，贞元中第进士。元和中，为福州刺史、河南尹、终江西观察使。诗三首。<3>0883
<1>裴达<2>裴达，大历进士第。诗一首。<3>0659
<1>裴迪<2>裴迪，关中人。初与王维、崔兴宗居终南，同倡和。天宝后，为蜀州刺史，与杜甫、李颀友善。尝为尚书省郎。诗二十九首。<3>0391
<1>裴度<2>裴度，字中立，河东闻喜人。贞元中擢第，授河阴县尉，迁监察御史，出为河南府功曹，迁起居舍人。宪宗元和六年，以司封员外郎、知制诰，寻转本司郎中，使魏州，还拜中书舍人，改御史中丞，寻兼刑部侍郎。十六年，拜门下侍郎同中书门下平章事。于时讨蔡，度请身自督战，诏以度充淮西宣慰招讨处置使。蔡平，封晋国公，复知政事。为皇甫鎛所构，出为太原尹、北都留守、河东节度使。穆宗长庆元年，河朔复乱，诏度以本官充镇州四面行营招讨使。元稹拜平章事，罢度兵权，充东都留守。寻以守司徒同平章事，复知政事。李逢吉沮之，出为山南西道节度使。敬宗宝历元年，度入觐京师。帝礼遇隆厚，数日宣制，复知政事。文宗立，加门下侍郎，集贤殿大学士，进阶特进，以病恳辞机务，诏加守司徒，兼侍中，充山南东道节度等使。太和八年，以本官判东都尚书省事，充东都留守，进位中书令，寻复兼太原尹、北都留守、河东节度使。度固辞，不允，至镇，病甚，乞还东都养病，诏许还京。卒赠太傅。度状貌不逾中人，而风彩俊爽，占对雄辩，出入中外，经事四朝，以身系国之安危者二十年。集二卷，今编诗一卷。<3>0793
<1>裴翻<2>裴翻，字云章，会昌三年进士第。诗一首。<3>1115
<1>裴光庭<2>裴光庭，字连城，绛州闻喜人，行俭之子。母库狄氏，则天时召入宫，甚见亲待，光庭由是累迁太常丞，以武三思婿坐贬郢州司马。开元中，擢兵部郎中，从东封还，拜中书侍郎，同平章事。从谒诸陵，拜侍中，兼吏部尚书，加弘文馆学士。撰《瑶山往则》、《维城前规》二篇献之，手制褒美。其为吏部，因行俭长名榜。为循资格，并促选限。任门下省主事阎麟之专主选官，每麟之裁定，光庭随而下笔。时人语曰：“麟之口，光庭手。”博士孙琬以其用循资格非奖劝之道。谥为克。诗一首。<3>0301
<1>裴航<2>裴航，长庆中进士。<3>1889
<1>裴交泰<2>裴交泰，贞元间诗人。诗一首。<3>0926
<1>裴翛然<2>裴翛然，楚州刺史思训之子。开元中为道士，好诗酒，善丹青。诗一首。<3>1861
<1>裴士淹<2>裴士淹，开元末，尝为郎官。诗一首。<3>0385
<1>裴守真<2>裴守真，绛州人。高宗时，为太常博士。天授中，官司宪府丞令。推究诏狱，多平恕。不称旨，出刺成州，徙宁州卒。诗三首。<3>0100
<1>裴淑<2>裴淑，字柔之，元稹继室。诗一首。<3>1703
<1>裴说<2>裴说，天祐三年登进士第，官终礼部员外郎。诗一卷。<3>1374
<1>裴思谦<2>裴思谦，开成登第，官卫尉卿。诗一首。<3>1071
<1>裴廷裕<2>裴廷裕，字膺馀，昭宗时翰林学士，左散骑常侍，后贬湖南卒。诗二首。<3>1320
<1>裴谐<2>裴谐，说之昆季也。天祐三年登第，终桂岭摄令。诗一首。<3>1364
<1>裴休<2>裴休，字公美，济源人。登进士第，举贤良方正异等，擢累监察御史、兵部侍郎。大中中，拜同中书门下平章事。诗二首。<3>1146
<1>裴耀卿<2>裴耀卿，字焕之，守真子。应童子举，为睿宗藩邸典签。开元中，累官济州刺史。再历宣冀二州，入拜户部侍郎。请广漕运，以实关铺，沿河置仓纳粟。又开山陆运以避三门之险。擢黄门侍郎，同平章事，充转运使。迁侍中，终尚书左仆射。诗二首。<3>0327
<1>裴夷直<2>裴夷直，字礼卿，河东人，擢进士第。文宗时，历右拾遗、礼部员外郎，进中书舍人。武宗即位，出刺杭州，斥驩州司户参军。宣宗初，复拜江、华等州刺史。终散骑常侍。诗一卷。<3>1045
<1>裴諴<2>裴諴，闻喜人，晋公度之从子，官历职方郎中、太子中允。诗五首。<3>1167
<1>裴谞<2>字士明，闻喜人。擢明经，累官至兵部侍郎、河南尹。诗一首。<3>1926
<1>裴逵<2>裴逵，大历进士第。诗一首。<3>0660
<1>裴铏<2>裴铏，高骈客也，官成都节度副使，加御史大夫。诗一首。<3>1214
<1>裴贽<2>裴贽，字敬臣，及进士第，擢累右补阙、御史中丞、刑部尚书。昭宗时，拜中书侍郎，兼本官同中书门下平章事。帝幸凤翔，为大明宫留守。罢，俄进尚书左仆射，以司空致仕，为朱全忠所害。诗一首。<3>1322
<1>裴虔馀<2>裴虔馀，咸通末佐北门李相蔚淮南幕，乾宁初，官太常少卿。诗二首。<3>1219
<1>彭晓<2>彭晓，字秀川，号真一子，永康人。昌利化飞鹤山道士也。孟蜀授朝散郎，守尚书祠部员外。诗二首。<3>1874
<1>彭伉<2>彭伉，宜春人，贞元七年登进士第，官评事。诗三首。<3>0764
<1>彭蟾<2>彭蟾，字东蟾，好学不仕。诗一首。<3>1095
<1>捧剑仆<2>捧剑，咸阳郭氏之仆。虽在奴隶，尝以望水眺云为事。遭鞭箠，终不改。后窜去。诗三首。<3>1429
<1>皮光业<2>字文通，日休之子。吴越署为推官，后拜相。<3>1660
<1>皮日休<2>皮日休，字袭美，一字逸少，襄阳人，性傲诞，隐居鹿门，自号间气布衣。咸通八年，登进士第。崔璞守苏，辟军事判官。入朝，授太常博士。黄巢陷长安，伪署学士，使为谶文，疑其讥己，遂及祸。集二十八卷，今编诗九卷。<3>1262
<1>平康妓<2>裴思谦及第后，作红笺名纸十数幅，诣平康里宿焉。诘旦，一妓赋赠诗一首。<3>1757
<1>平曾<2>平曾，穆宗时人。唐以府元被绌者九人，曾其一也。长庆初，同贾岛辈贬，谓之举场十恶。曾后谒李固言于蜀，幕中皆名士，曾轻忽无所畏，遂献《雪山赋》。李览，命推出。不旬日，再献《鯸鱼赋》曰：“此鱼触物而怒，翻身上波，为乌鸢所获，奈鲂鲤笑何。”李览之，遂不至深罪。卒以恃才傲物，没于县曹。诗三首。<3>1037
<1>栖白<2>栖白，越中僧。前与姚合交，后与李洞、曹松相赠答。宣宗朝，尝居荐福寺，内供奉，赐紫。诗一卷，今存十六首。<3>1806
<1>栖一<2>栖一，武昌人，与贯休同时。诗二首。<3>1841
<1>栖蟾<2>栖蟾，居屏风岩。诗十二首。<3>1838
<1>戚逍遥<2>戚逍遥，冀州南宫人。幼好道，父以女诫授逍遥，逍遥曰：“此常人之事耳。”遂取老子仙经诵之。年二十馀，适同邑蒯浔。不为尘俗事，惟独居一室，绝食静想，作歌云云。人悉以为妖。一夜，闻室内有人语声。又三日，忽闻屋裂声如雷，仰视天半，逍遥与仙众俱在云中，历历闻分别语。观望无不惊叹。<3>1912
<1>七岁女子<2>女子，南海人。诗一首。<3>1696
<1>齐澣<2>齐澣，字洗心，定州义丰人。圣历中，制科登第，调蒲州司法参军，历监察御史。开元中，迁中书舍人，论驳书诏，皆准古义。宋璟、苏颋并重之。与修四库群书。杜暹表宋璟为吏部尚书，浣及苏晋为侍郎，时称高选。后为江南采访使，以瓜步多风涛，乃移漕路于京口。又立伊娄埭，迄今利济。终平阳太守。诗二首。<3>0216
<1>齐己<2>齐己，名得生，姓胡氏，潭之益阳人。出家大沩山同庆寺，复栖衡岳东林。后欲入蜀，经江陵，高从诲留为僧正，居之龙兴寺，自号衡岳沙门。《白莲集》十卷，外编一卷。今编诗十卷。<3>1835
<1>契盈<2>闽中人，住杭州龙华禅寺。<3>1855
<1>谦光<2>谦光，金陵人。素有才辨，江南国主礼之。诗一首。<3>1833
<1>乾康<2>乾康，零陵人。诗二首。<3>1846
<1>钱俶<2>后王钱俶，字文德。嗣位三十二年。纳土归宋，赠秦王，谥忠懿。好吟咏，自编其诗为《正本集》，陶穀为序。今存一首。<3>0035
<1>钱珝<2>钱珝，字瑞文，吏部尚书徽之子。善文词。宰相王溥荐知制诰，进中书舍人，后贬抚州司马。有《舟中录》二十卷，今编诗一卷。<3>1348
<1>钱可复<2>钱可复，起之孙，累官礼部郎中。郑注镇凤翔，朝选充副使。注败，遇害。诗一首。<3>1098
<1>钱起<2>钱起，字仲文，吴兴人。天宝十载登进士第。官秘书省校书郎，终尚书考功郎中。大历中，与韩翃、李端辈号十才子。诗格新奇，理致清赡。集十三卷。今编诗四卷。<3>0509
<1>乔备<2>乔备，亦知之弟。则天时，预修《三教珠英》。终襄阳令。集六卷，今存诗二首。<3>0195
<1>乔琳<2>乔琳，太原人。天宝间举进士，累授兴平尉。郭子仪辟为节度掌书记。拜监察御史。贬巴州司户。历果、绵、遂三州刺史。入为大理少卿、国子祭酒。又出为怀州刺史。以张涉称引，拜御史大夫平章事，后受朱泚伪署，伏诛。诗一首。<3>0436
<1>乔氏<2>乔氏，冯翊人，左司郎中知之之妹。诗一首。<3>1695
<1>乔舜<2>乔舜，字亚元，高邮人。初为秘书省正字，保大中，历中书舍人，终刑部侍郎。诗一首。<3>1511
<1>乔知之<2>乔知之，同州冯翊人。与弟侃、备并以文词知名，知之尤称俊才。则天时，累除右补阙，迁左司郎中，为武承嗣所害。诗一卷。<3>0193
<1>乔侃<2>乔侃，知之弟也。开元中，为兖州都督。诗一首。<3>0194
<1>秦系<2>秦系，字公绪，会稽人。天宝末，避乱剡溪，北都留守薛兼训奏为右卫率府仓曹参军，不就，建中初，客泉州。南安有九日山，大松百馀章，俗传东晋时所植。系结庐其上，穴石为研，注《老子》，弥年不出。张建封闻系不可致，请就加校书郎。自号东海钓客，与刘长卿善，以诗相赠答。权德舆曰：“长卿自以为五言长城，系用偏师攻之，虽老益壮。”其后东渡秣陵，年八十馀卒。南安人思之，号其山为高士峰。诗一卷。<3>0570
<1>秦韬玉<2>秦韬玉，字仲明，京兆人。中和二年，得准敕及第。僖宗幸蜀，以工部侍郎为田令孜神策判官。《投知小录》三卷。今编诗一卷。<3>1307
<1>卿云<2>卿云，唐末岭南僧。诗四首。<3>1821
<1>清观<2>台州国清寺僧。<3>1961
<1>清豁<2>陈洪进表奏，赐号性空禅师。诗一首。<3>1938
<1>清江<2>清江，会稽人，善篇章。大历、贞元间，与清昼齐名，称为会稽二清。诗一卷。<3>1797
<1>清尚<2>清尚，与齐己同时。诗一首。<3>1845
<1>丘丹<2>丘丹，苏州嘉兴人，诸暨令，历尚书郎。隐临平山，与韦应物、鲍防、吕渭诸牧守往还。存诗十一首。<3>0685
<1>丘光庭<2>丘光庭，吴兴人。国子博士。集三卷，今存诗七首。<3>1570
<1>丘上卿<2>丘上卿，字陪之，会昌三年进士第。诗一首。<3>1123
<1>丘为<2>丘为，苏州嘉兴人。事继母孝，常有灵芝生堂下。累官太子右庶子。致仕，给俸禄之半以终身。年八十馀，母尚无恙。及居忧，观察使韩滉以致仕官给禄，所以惠养老臣，不可在丧而异，惟罢春秋羊酒。卒年九十六。与刘长卿善，其赴上都也，长卿有诗送之，亦与王维为友。诗十三首。<3>0394
<1>丘悦<2>丘悦，开元时人。诗一首。<3>0222
<1>屈同仙<2>屈同仙（一作屈同），千牛兵曹。诗二首。<3>0457
<1>权德舆<2>权德舆，字载之，天水略阳人。未冠，即以文章称，杜佑、裴胄交辟之。德宗闻其材，召为太常博士，改左补阙，兼制诰，进中书舍人，历礼部侍郎，三知贡举。宪宗元和初，历兵部、吏部侍郎，坐郎吏误用官阙，改太子宾客。俄复前官，迁太常卿，拜礼部尚书，同平章事。会李吉甫再秉政，帝又自用李绛，议论持异，德舆从容不敢有所轻重，坐是罢，以检校吏部尚书留守东都。复拜太常卿，徙刑部尚书，出为山南西道节度使。二年，以病乞还，卒于道，年六十。赠左仆射，谥曰文。德舆积思经术，无不贯综。其文雅正赡缛，动止无外饰，而酝藉风流，自然可慕，为贞元、元和间缙绅羽仪。文集五十卷，今编诗十卷。<3>0777
<1>权龙褒<2>中宗时为瀛州刺史。<3>1919
<1>权审<2>权审，字子询，天水人，累官常侍。诗二首。<3>1089
<1>任翻<2>任翻（一作蕃），唐末人。诗集一卷，今存诗十八首。<3>1404
<1>任华<2>任华，李、杜同时人。初为桂州刺史参佐，尝与贾京尹、杜中丞、严大夫笺，多所致责。又与庾中丞书云：华本野人，常思渔钓，寻当杖策，归乎旧山，非有机心，致斯扣击，其亦狂狷之流欤。诗三首。<3>0571
<1>任氏<2>任氏，蜀尚书侯继图妻。诗一首。<3>1718
<1>任涛<2>豫章筠州人，咸通中十哲之一也。不第终。<3>1628
<1>任希古<2>任希古（一作知古、奉古），字敬臣，棣州人。五岁丧母，刻志从学。年十六，刺史崔枢欲举秀才，自以学未广，遁去。后举孝廉，虞世南器之。永徽初，与郭正一、崔融等同为薛元超所荐。终太子舍人。诗六首。<3>0099
<1>任要<2>兖州团练使。诗一首。<3>1927
<1>戎昱<2>戎昱，荆南人，登进士第。卫伯玉镇荆南，辟为从事。建中中，为辰、虔二州刺史。集五卷，今编诗一卷。<3>0588
<1>若虚<2>若虚，南唐僧。隐庐山石室，李主累征不就。诗三首。<3>1830
<1>僧凤<2>僧凤，姓萧氏。少工文翰，师粲大师为僧。贞观中，召主普集、定水二寺。诗一首。<3>1779
<1>僧鸾<2>僧鸾，少有逸才，不事拘检。谒薛能尚书，以其颠率，令之出家。后入京，为文章供奉，赐紫。或云即鲜于凤。诗二首。<3>1811
<1>善生<2>善生，贞元时僧。诗四首。<3>1802
<1>上官仪<2>上官仪，字游韶，陕州陕人。贞观初，擢进士第，召授弘文馆直学士，迁秘书郎。太宗每属文，遣仪视稿，私宴未尝不预。高宗即位，为秘书少监，进西台侍郎，同东西台三品。麟德元年，坐梁王忠事下狱死。仪工诗，其词绮错婉媚，人多效之，谓为上官体。集三十卷，今编诗一卷。<3>0090
<1>上官昭容<2>上官昭容，名婉儿，西台侍郎仪之孙。天后时，配入掖庭。天性韶警，善文章。年十四，后召见。自通天以来，内掌诏命。中宗即位，大被信任，进拜昭容。劝帝侈大书馆，增学士员，引大臣名儒充选。数赐宴，赋诗，君臣赓和。婉儿常代帝及后长宁安乐二主，众篇并作，词旨益新。又差第群臣所赋，赐金爵，故朝廷靡然成风。当时属辞者，大抵虽浮艳，然皆有可观，婉儿力也。临淄王兵起，被诛。开元初。裒次其文章，诏张说题篇。集二十卷，今失传。存诗三十二篇。<3>0014
<1>尚颜<2>尚颜，字茂圣，俗姓薛，尚书能之宗人也。出家荆门，工五言诗。集五卷，今存诗三十四首。<3>1836
<1>邵大震<2>邵大震，字令远，安阳人。与王勃同时。诗一首。<3>0140
<1>邵升<2>邵升，中宗时人。诗一首。<3>0156
<1>邵真<2>邵真，成德军李宝臣书记也。宝臣子惟岳倚田悦，拒命。真切谏，不从。兵败，召真议归顺。悦遣扈岌来责，惟岳惧，斩真以谢。后王武俊表其忠，赠户部尚书。诗一首。<3>0727
<1>邵拙<2>字拙之，宣城人。<3>1654
<1>邵偃<2>邵偃，贞元中进士。诗一首。<3>0806
<1>邵谒<2>邵谒，韶州翁源县人。少为县吏，令怒，逐去。遂截髻著县门，发愤读书，工古调，释褐赴官，不知所终。诗一卷。<3>1251
<1>申欢<2>申欢，不知何许人。开元中，前进士张佐尝遇之鄠杜逆旅。乘青驴，背鹿革囊。自言扶风人，生宇文周时。又云：有占梦者，言欢前生为梓潼薛君胄。好服食，多寻异书，日诵黄老一百纸。八月十五日，长啸独饮，忽觉两耳有车声，因颓然思寝。头才至席，遂有小车，朱轮青盖，驾赤犊，出耳中，各长二三寸。有二童子，绿帻青帔，亦长二三寸，谓君胄曰：“吾自兜玄国来。”君胄大骇曰：“君适出吾耳，何谓兜玄国来？”二童子曰：“兜玄国在吾耳中，君耳安能处我！”因倾耳示之，乃别有天地。俄从二童子谒蒙玄真伯，授为主箓大夫。即有黄帔三四人，引至一曹署。其中文簿，多所不识。每月亦无请受，但意有所念，左右必先知，当便供给。因暇登楼远望，忽有归思，赋诗一首。二童子见诗，怒曰：“以君质性冲寂，引至吾国。鄙俗馀态，果乃未去！”遂逐之，复自童子耳中出。占梦者，前生即耳中童子也。言讫，吐朱绢尺馀。令吞之，遂复童子形而灭。<3>1883
<1>申堂构<2>丹徒人，尝为武进尉。<3>1607
<1>神颖<2>神颖，咸通中僧。诗二首。<3>1812
<1>神迥<2>临晋人，姓田。贞观间，流化岷峨，为道俗宗仰。<3>1850
<1>沈佺期<2>沈佺期，字云卿，相州内黄人。善属文，尤长七言之作。擢进士第。长安中，累迁通事舍人，预修《三教珠英》，转考功郎给事中。坐交张易之，流驩州。稍迁台州录事参军。神龙中，召见，拜起居郎，修文馆直学士，历中书舍人，太子少詹事。开元初卒。建安后，讫江左，诗律屡变，至沈约、庾信，以音韵相婉附，属对精密，及佺期与宋之问，尤加靡丽。回忌声病，约句准篇，如锦绣成文，学者宗之，号为沈宋。语曰：苏李居前，沈宋比肩。集十卷，今编诗三卷。<3>0223
<1>沈彬<2>沈彬，字子文，高安人。唐末应进士，不第。浪迹湖湘，尝与僧虚中、齐己为诗友。事吴为秘书郎，以吏部郎中致仕。年八十馀。李璟以旧恩召见，赐粟帛，官其子。诗十九首。<3>1484
<1>沈传师<2>沈传师，字子言，吴人。贞元末登第，历官拾遗、翰林学士、中书舍人。宝历中，由尚书右丞出为宣歙观察使，复入为吏部侍郎。有才行，工楷法。诗五首。<3>0895
<1>沈东美<2>沈东美，佺期子。初为府掾。天宝中，除膳部员外郎。诗一首。<3>0541
<1>沈回<2>沈回，大历进士第。诗一首。<3>0661
<1>沈千运<2>沈千运，吴兴人，家于汝北。为诗力矫时习，一出雅正，王季友、于逖、孟云卿、张彪、赵徵明、元季川，皆其同调也。乾元中，季川兄结尝编七人诗为《箧中集》，千运为之冠。诗五首。<3>0564
<1>沈如筠<2>沈如筠，句容人。横阳主簿。诗四首。<3>0346
<1>沈叔安<2>沈叔安，官刑部尚书。武德七年，遣使高丽。后为潭州都督，图形凌烟阁。集二十卷，今存诗一首。<3>0058
<1>沈颂<2>沈颂，无锡尉。诗六首。<3>0445
<1>沈廷瑞<2>沈廷瑞，高安人，吏部侍郎彬之子。有道术，嗜酒。寒暑一单褐，数十年不易。常跣行，日数百里，林栖露宿，多在玉笥、浮云二山，老而不衰。化后，人犹常见之。<3>1898
<1>沈亚之<2>沈亚之，字下贤，吴兴人。登元和十年进士第，历殿中丞御史、内供奉。太和初，为德州行营使柏耆判官，耆贬，亚之亦谪南康尉，终郢州掾。集九卷，今编诗一卷。<3>0997
<1>沈颜<2>沈颜，字可铸，吴郡人。天复初登进士第，授校书郎。入吴，仕至翰林学士、知制诰。《陵阳集》五卷，今存诗二首。<3>1356
<1>沈宇<2>沈宇，太子洗马。诗三首。<3>0440
<1>沈仲昌<2>沈仲昌，临汝人。登天宝九年进士第。诗一首。<3>0687
<1>沈祖仙<2>一作沈祖山。诗一首。<3>1591
<1>沈韬文<2>沈韬文，湖州人。事钱镠为元帅府典谒，累官左卫上将军，改湖州刺史。诗一首。<3>1555
<1>慎氏<2>慎氏，毗陵儒家女也。适蕲春严灌夫，无子被出。慎以诗诀，灌夫感而留之。诗一首。<3>1714
<1>盛小丛<2>盛小丛，越妓。李讷为浙东廉使，夜登城楼，闻歌声激切。召至，乃小丛也。时崔侍御元范在府幕，赴阙。李饯之，命小丛歌饯，在座各赋诗赠之。小丛有诗一首。<3>1759
<1>施肩吾<2>施肩吾，字希圣，洪州人。元和十年登第，隐洪州之西山，为诗奇丽。《西山集》十卷，今编诗一卷。<3>0998
<1>石抱忠<2>则天时检校天官郎中。<3>1917
<1>石贯<2>石贯，字总之，会昌三年进士第。诗一首。<3>1124
<1>石惠泰<2>岐王府参军。<3>1920
<1>石文德<2>连州人。仕长沙，历水部员外郎、融州刺史。<3>1668
<1>拾得<2>拾得，贞观中，与丰干、寒山相次垂迹于国清寺。初丰干禅师游松径，徐步赤城道上，见一子，年可十岁。遂引至寺，付库院。经三纪，令知食堂，每贮食滓于竹筒。寒山子来，负之而去。一夕，僧众同梦山王云：“拾得打我。”旦见山王，果有杖痕。众大骇，及闾丘太守礼拜后，同寒山子出寺，沈迹无所。后寺僧于南峰采薪，见一僧入岩，挑锁子骨，云取拾得舍利，方知在此岩入灭，因号为拾得岩。今编诗一卷。<3>1770
<1>史凤<2>史凤，宣城妓也，诗七首。<3>1758
<1>史俊<2>史俊，官监察御史，曾刺巴州。诗一首。<3>0184
<1>史青<2>史青，零陵人。聪敏强记。开元初，上书自荐能诗，云子建七步，臣五步之内可塞明诏。明皇试以除夕、上元、竹火笼等诗，应口而出。上称赏，授左监门卫将军。今存诗一首。<3>0353
<1>史虚白<2>字畏名，山东人。与韩熙载同投南唐，署郡从事，不受，隐庐山。<3>1644
<1>史延<2>史延，登大历九年进士第。诗一首。<3>0628<html>\n\n<head>\n<meta content="text/html; charset=gb2312" http-equiv="Content-Type">\n韩濬</title>\n</head>\n\n<body aLink="#CC9900" bgColor="#D8C9A7" link="#800000" text="#000000" vLink="#999900"\ntopmargin="50" background="../qtspic_1113.gif" leftmargin="50">\n<div align="center"><center>\n\n<html>\n      <tr>\n        <td width="966" height="1" colspan="2"><strong><font size="6"\n        face="楷体_GB2312" color="#0000FF">韩</font><font face="宋体" size="6"\n        color="#0000FF">濬</font></strong><font size="3" color="#0080FF"><br>\n        </font><br>\n        <small><small><span style="font-size: 14pt"><韩濬，江东人，大历九年进士及第。诗一首。<3>0629
<1>释泚<2>释泚，大历时人。诗二首。<3>1793
<1>舒道纪<2>舒道纪，婺州人。为赤松山黄冠师，自号华阴子，与贯休友善。诗二首。<3>1873
<1>舒元舆<2>舒元舆，婺州东阳人。元和中，登进士第，调鄠尉。裴度表掌兴元书记，拜监察御史，再迁刑部员外郎，改著作郎，分司东都。李训与元舆善，训用事，再迁左司郎中。御史大夫李固言表知杂事，固言辅政，权知御史中丞。不三月，即真，兼刑部侍郎，专附郑注。月中，以本官同中书门下平章事。甘露之变，为仇士良所害。诗六首，编为一卷。<3>0977
<1>司空曙<2>司空曙，字文明（一作初），广平人。登进士第，从韦皋于剑南。贞元中，为水部郎中，终虞部郎中，诗格清华，为大历十才子之一。集三卷，今编诗二卷。<3>0665
<1>司空图<2>司空图，字表圣，河中虞乡人。咸通末，擢进士第，由宣歙幕历礼部郎中，僖宗行在用为知制诰、中书舍人，归隐中条山王官谷。龙纪、乾宁间，征拜旧官，及以户、兵二部侍郎召，皆不起。迁洛后，被诏入朝，以野耄丐归。朱全忠受禅，召为礼部尚书，不食而卒。图少有俊才，晚年避世栖遁，自号知非子、耐辱居士，有先世别墅，泉石林亭，颇惬幽趣，日与名僧、高士游咏其中。有《一鸣集》三十卷，内诗十卷，今编诗三卷。<3>1272
<1>司马承祯<2>司马承祯，字子微，河内人。好学，工篆隶。居天台紫霄峰，则天、睿宗、明皇累召见，问道术。后居王屋山卒，赠真一先生。诗一首。<3>1858
<1>司马都<2>司马都，咸通进士。诗二首。<3>1247
<1>司马退之<2>司马退之，开元中道士。诗一首。<3>1860
<1>司马逸客<2>司马逸客，则天朝，尝从相王北征。李乂有诗送之，称为员外。诗一首。<3>0242
<1>宋璟<2>宋璟，邢州南和人。登进士第，调上党尉，为监察御史，迁凤阁舍人。则天高其才。神龙初，拜黄门侍郎。睿宗朝，以吏部尚书同中书门下三品。开元初，进御史大夫，出为睦州刺史。徙广州都督。还，拜尚书兼侍中，封广平郡公。后以右丞相致仕。璟耿介有大节，立朝屡忤权嬖，被贬黜，卒不改其操。集十卷，今存诗六首。<3>0143
<1>宋鼎<2>宋鼎，明皇时为襄州刺史。诗二首。<3>0328
<1>宋华<2>宋华，濮阳宰。诗一首。<3>0545
<1>宋济<2>宋济，德宗时人，与杨衡、符载同栖青城。诗二首。<3>0917
<1>宋齐丘<2>宋齐丘，字子嵩，世为庐陵人。父诚，为洪州副使，遂家焉。吴时，累官右仆射、平章事。李昪代吴，以齐丘为丞相、同平章事，寻出为镇南军节度。李璟嗣位，召为中书令。显德末，放归，缢死。集六卷，今存诗三首。<3>1464
<1>宋若华<2>女学士宋氏若华，贝州宋廷芬，之问裔孙也。生一男五女，男独愚，不可教，而五女皆警慧，善属文。曰若华、若昭、若伦、若宪、若荀。若昭文尤高，且悉禀性贞素，不愿归人，欲以学名家。贞元中，并召入宫，帝与侍臣赓和，五人者咸预，高其风操，不以妾侍命之，呼学士。伦、荀先卒。自贞元七年，秘禁图籍，诏若华总领。元和末，赠河内郡君。诗一首。<3>0022
<1>宋若宪<2>尚宫宋氏若宪，宝历初，若昭卒，若宪复代司宫籍。诗一首。<3>0024
<1>宋若昭<2>尚宫宋氏若昭，穆宗拜若昭尚宫，嗣若华秩。历穆敬文三朝，皆呼先生。进封梁国夫人。诗一首。<3>0023
<1>宋务光<2>宋务光（一作宋先），字子昂，一名烈，汾州西河人。举进士及第，调洛阳尉，迁右卫骑曹参军。神龙初，上封事直谏，不省。俄以监察御史巡察河南道，考最，进殿中右台御史。诗一首。<3>0252
<1>宋雍<2>宋雍（一作邕），诗二首。<3>1587
<1>宋之问<2>宋之问，一名少连。字延清，虢州弘农人。弱冠知名。初征，令与杨炯分直内教。俄授雒州参军，累转尚方监丞，预修《三教珠英》。后坐附张易之，左迁泷州参军。武三思用事，起为鸿胪丞。景龙中，再转考功员外郎。时中宗增置修文馆学士，之问与薛稷、杜审言首膺其选，转越州长史。睿宗即位，徙钦州，寻赐死。集十卷，今编诗三卷。<3>0130
<1>宋昱<2>宋昱，天宝中为中书舍人。以附杨国忠，赀产甚富，为乱兵所杀。诗三首。<3>0377
<1>苏瑰<2>苏瑰，字昌容，京兆武功人。弱冠举进士，初授豫王府录事参军。为王德真、刘祎之所器重。长安中，累迁扬州大都督长史。神龙初，入为尚书右丞，再迁户部尚书，寻加侍中，充西京留守，拜尚书右仆射，同中书门下三品，进封许国公。睿宗立，转左仆射，以正立朝，独申谠论。开元中，诏与刘幽求配享睿宗庙庭。集十卷，今存诗二首。<3>0127
<1>苏涣<2>苏涣，尝访杜甫于江浦，甫请诵新作，有诗美之。涣善放白弩，巴中号为弩跖。后变节从学，乡赋擢第，累迁至侍御史，佐湖南崔中丞瓘幕府。崔遇害，遂逾岭，扇动哥舒晃跋扈交广，伏诛。诗四首。<3>0542
<1>苏晋<2>苏晋，数岁能属文，作《八卦论》。吏部侍郎房颖叔、秘书少监王绍，见而叹曰：“后来之王粲也。”应进士，又举大礼科，皆上第。先天中，累迁中书舍人，崇文馆学士。明皇监国，每有制命，皆晋及贾曾稿定。数进谠言，以父珦年老，乞解职归侍。开元十四年，为吏部侍郎。知选事，多赏拔。终太子左庶子。诗二首。<3>0316
<1>苏味道<2>苏味道，赵州栾城人。与里人李峤俱以文翰显，时人谓之苏李。弱冠擢进士第，累转咸阳尉。裴行俭引管书记，延载中，历凤阁舍人、检校侍郎。证圣元年，出为集州刺史，俄召拜天官侍郎。圣历初，迁凤阁侍郎同凤阁鸾台三品，前后居相位数载，多识台阁故事。神龙时，坐张易之党贬眉州刺史，还为益州长史卒。集十五卷，今编诗一卷。<3>0144
<1>苏宇<2>苏宇，天宝、大历间人。诗一首。<3>0524
<1>苏郁<2>苏郁，贞元、元和间诗人。诗三首。<3>0931
<1>苏源明<2>苏源明，字弱夫，武功人。天宝中登第，累迁国子司业。禄山之乱，不受伪署。肃宗复两京，擢考功郎中。终秘书少监。与杜甫、郑虔善。诗二首。<3>0536
<1>苏拯<2>苏拯，光化中人。诗一卷。<3>1366
<1>苏绾<2>苏绾，尝为书记，与杜审言同时。诗一首。<3>0332
<1>苏颋<2>苏颋，字廷硕，瑰之子。幼敏悟，一览至千言，辄覆诵。擢进士第，调乌程尉，举贤良方正，历监察御史。神龙中迁给事中、修文馆学士、中书舍人。明皇爱其文，由工部侍郎进紫微侍郎，知政事，与李乂对掌书命。帝曰：“前世李峤、苏味道，文擅当时，号苏李。今朕得颋及乂，何愧前人。”袭父封爵，号小许公。后罢为益州长史，复入知吏部选事。卒谥文宪。颋以文章显，与燕国公张说称望略等，世称燕许。集三十卷，今编诗二卷。<3>0178
<1>孙佺<2>孙佺，字麟德，汝州人，宰相处约子。中宗时为幽州都督。诗一首。<3>0280
<1>孙偓<2>孙偓，字龙光，武邑人。乾宁中宰相，封乐安公。诗三首。<3>1315
<1>孙棨<2>孙棨，字文威，自号无为。历官御史、翰林学士、中书舍人。诗六首。<3>1398
<1>孙昌胤<2>孙昌胤，登天宝进士第。柳宗元《与韦中立书》，称其为子举冠礼事，人以为迂。诗四首。<3>0435
<1>孙处玄<2>孙处玄（一作立），江宁人。则天长安中，官左拾遗。神龙初，论时事不合，归里。开元初，荐不起。诗二首。<3>0347
<1>孙定<2>孙定，字志元，涪州大戎之族子。景福中应举无成。诗一首。<3>1361
<1>孙革<2>孙革，宪宗朝为监察御史。诗一首。<3>0941
<1>孙光宪<2>孙光宪，字孟文，陵州人。为荆南高从诲书记，历检校秘书，兼御史大夫。有集五十馀卷，今存诗八首。<3>1549
<1>孙翃<2>孙翃，尝以监察御史使洪州。张九龄在洪州时，翃与往还。诗一首。<3>0330
<1>孙氏<2>孙氏乐昌（一作安）人，进士孟昌期妻也。善诗，每代夫作。一日忽曰：“才思非妇人事。”遂焚其集。诗三首。<3>1711
<1>孙叔向<2>孙叔向，德宗时人，诗三首。<3>0923
<1>孙蜀<2>孙蜀，与方干同时。诗一首。<3>1255
<1>孙思邈<2>孙思邈，京兆华原人。隐太白山，通百家、阴阳、推步、医药。隋文帝以国子博士召，不就。太宗召诣京师，欲官之，亦不受。高宗上元初还山。<3>1877
<1>孙纬<2>孙纬，咸通八年。宏词登科。诗一首。<3>1233
<1>孙欣<2>孙欣，开宝间人。诗一首。<3>0466
<1>孙元晏<2>孙元晏，不知何许人。曾著咏史诗七十五首，今编为一卷。<3>1566
<1>孙郃<2>孙郃，字希韩，四明人。乾宁中，登进士第，官校书郎，河南府文学。文集四十卷，小集三卷，今存诗三首。<3>1337
<1>孙岘<2>孙岘，字文山，南康人。官郎中。诗一首。<3>1508
<1>孙逖<2>逊逖，河南人。开元中，三擅甲科，擢左拾遗。表举幕职，入为集贤院修撰，改考功员外郎，迁中书舍人。曲诏诰，判刑部侍郎，终太子詹事。谥曰文。集二十卷。今编诗一卷。<3>0362
<1>孙鲂<2>孙鲂，字伯鱼，南昌人。从郑谷为诗，颇得郑体。事吴为宗正郎，与沈彬、李建勋友善。集三卷，今存诗七首。<3>1483
<1>太原妓<2>欧阳詹游太原，悦一妓，约至都相迎。别后，妓思之，疾甚，乃刃髻作诗寄詹，绝笔而逝。诗一首。<3>1747
<1>谭峭<2>谭峭，字景升，国子司业洙之子。博涉经史，属文清丽。洙训以进士业，而峭酷好黄老书。辞父远游，师嵩山道士，得辟谷养气之术。后入青城山仙去。<3>1899
<1>谭用之<2>谭用之，字藏用，五代末人。善为诗，而官不达。诗一卷。<3>1563
<1>谭铢<2>谭铢，吴人，登会昌进士第，尝为苏州鹾院官。诗二首。<3>1138
<1>谈戭<2>谈戭，曲阿人，长洲尉。诗一首。<3>0344
<1>汤悦<2>汤悦，陈州西华人。本姓殷，文圭之子。仕南唐，官学士，历枢密使、右仆射。元宗时，淮上用兵，书檄教诰皆出其手。诗五首。<3>1506
<1>唐扶<2>唐扶，字云翔，晋阳人，莒公俭之后。元和五年，登进士第，为侍御史，终福州团练观察使。诗二首。<3>0971
<1>唐求<2>唐求，居蜀之味江山，至性纯悫。王建帅蜀，召为参谋，不就。放旷疏逸，邦人谓之唐隐居。为诗撚稿为圆，纳之大瓢。后卧病，投瓢于江，曰：“斯文苟不沈没，得者方知吾苦心尔。”至新渠有识者曰：“唐山人瓢也。”接得之，十才二三。今编诗一卷。<3>1376
<1>唐思言<2>唐思言，字子文，会昌三年进士第。诗一首。<3>1127
<1>唐彦谦<2>唐彦谦，字茂业，并州人。咸通时，举进士十馀年不第。乾符末，携家避地汉南。中和中，王重荣镇河中，辟为从事。光启末，贬汉中掾曹。杨守亮镇兴元，署为判官，累官至副使，阆、壁、绛三州刺史。彦谦博学多艺，文词壮丽，至于书画音乐，无不出于辈流，号鹿门先生。集三卷，今编诗二卷。<3>1308
<1>唐远悊<2>唐远悊，中宗时人。诗一首。<3>0157
<1>唐廪<2>唐廪，萍乡人，乾宁元年，登进士第，官秘书正字。诗一首。<3>1335
<1>陶拱<2>一作陶洪。诗一首。<3>1597
<1>陶翰<2>陶翰，润州人。开元十八年擢进士第，又擢宏词科。以《冰壶赋》得名，官礼部员外郎。诗一卷。<3>0413
<1>陶雍<2>陶雍，元和间人。诗一首。<3>0972
<1>陶岘<2>陶岘，潜之裔孙。开元中，家于昆山，与孟彦深、孟云卿、焦遂游。尝制三舟，一舟自载，一舟供宾客，一舟置饮馔。有女乐一部，奏清商之曲。逢山泉则穷其景物，吴越之士谓之水仙。诗一首。<3>0388
<1>田澄<2>田澄，天宝时官献纳使、起居舍人。杜甫尝有诗赠之。诗一首。<3>0540
<1>田游岩<2>田游岩，京兆三原人。初补太学生，罢归，遍游山水。后入箕山，筑室许由庙东，自号许由东邻。调露中，高宗游嵩山，亲至其门，游岩山衣田冠出拜，帝令左右扶止之。谓曰：“先生养道山中，比得佳否？”对曰：“臣泉石膏盲，烟霞痼疾，既逢圣代，幸得逍遥。”敕乘传赴都，授崇文馆学士，进太子洗马。垂拱中，坐与裴炎善放还山。蚕衣耕食，不交当世，惟与韩法昭、宋之问为方外友。诗一首。<3>0146
<1>田章<2>田章，开成四年进士第。诗一首。<3>1173
<1>庭实<2>江南僧。<3>1856
<1>童翰卿<2>童翰卿，大中、咸通间人。诗二首。<3>1261
<1>屠瑰智<2>海盐人。越州指挥，赠节使、上柱国。<3>1661
<1>万楚<2>万楚，登开元进士第。诗八首。<3>0407
<1>万齐融<2>万齐融，越州人。官昆山令。诗四首。（按《旧唐书·文苑传》云：神龙中，贺知章与贺朝万、齐融、张若虚、邢巨、包融，俱以吴越之士，文辞俊秀，名扬于上京，人间往往传其文。朝万止山阴尉，齐融昆山令。盖以万字属上文，作贺朝万。及考唐人所选《国秀》、《搜玉》二集，俱作万齐融、贺朝。今仍之）。<3>0358
<1>万彤云<2>万彤云，为白居易所赏。诗一首。<3>0863
<1>汪极<2>汪极，字极甫，歙人，大顺三年进士，诗一首。<3>1330
<1>汪万於<2>汪万於字叔振，歙人。宪宗时为江陵户曹参军。诗一首。<3>0942
<1>汪遵<2>汪遵，宣城人，幼为县吏，后辞役就贡。咸通七年，登进士第。诗一卷。<3>1249
<1>王zr<2>王zr，永州太守。诗一首。<3>0477
<1>王勔<2>王勔，勃之兄也。累官泾州刺史。诗一首。<3>0135
<1>王喦<2>王喦，蜀人，曾避地荆南。有集一卷，今存诗六首。<3>1413
<1>王晙<2>王晙，沧州景城人。擢明经第，调清苑尉，历殿中侍御史，出为渭南尉。景龙末，授桂州都督，累迁太仆少卿、陇右群牧使。开元二年，袭吐蕃于临洮，以功加银青光禄大夫，进并州都督长史。又以破突厥功，拜兵部尚书，朔方军大总管。后代张说为兵部尚书，同中书门下三品，充朔方军节度大使，终户部尚书、朔方节度。诗一首。<3>0234
<1>王珪<2>王珪，字叔玠，太原祁人。初为太子舍人，太宗知其才，召拜谏议大夫。推诚纳忠，多所献替。迁黄门侍郎，进侍中。与房玄龄、李靖、温彦博、戴胄、魏徵同知国政。尝于上前品藻诸子，多所逊谢；至激浊扬清，嫉恶好善，自谓于数子有一日之长。帝深然之，时人亦服其确论。卒赠吏部尚书。诗二首。<3>0039
<1>王璘<2>璘词学富赡，崔詹事廉问表荐于朝。先试之使廨，璘请十书吏，皆给笔札，璘口授，十吏笔不停缀，日未亭午，已七千余言。时路岩方当钧轴，遣一介召之。璘曰：“请俟见帝”。岩大怒，亟命奏废万言科，璘杖策而归。<3>1630
<1>王表<2>王表，大历十四年登进士第，官至秘书少监。诗三首。<3>0640
<1>王播<2>王播，字明敡，其先太原人，父恕，为扬州仓曹参军，遂家焉。播与弟炎、起皆有文名，并擢进士。长庆初，拜相。太和初，复专政。卒赠太尉。诗三首。<3>0893
<1>王勃<2>王勃，字子安，绛州龙门人，文中子通之孙。六岁善文辞，未冠，应举及第。授朝散郎，数献颂阙下。沛王闻其名，召署府修撰。是时诸王斗鸡，勃戏为文，檄英王鸡，高宗斥之。勃既废，客剑南。久之，补虢州参军。坐事，复除名。勃父福畤，坐勃故，左迁交趾令。勃往交趾省父。渡海溺水，悸而卒，年二十八。勃好读书，属文初不精思，先磨墨数升，引被覆面而卧，忽起书之，不易一字，时人谓之腹稿。与杨炯、卢照邻、骆宾王皆以文章齐名，天下称王杨卢骆，号四杰。勃有集三十卷，今编诗二卷。<3>0134
<1>王昌龄<2>王昌龄，字少伯，京兆人。登开元十五年进士第，补秘书郎。二十二年，中宏词科，调汜水尉，迁江宁丞。晚节不护细行，贬龙标尉卒。昌龄诗绪密而思清，与高適、王之涣齐名，时谓王江宁。集六卷，今编诗四卷。<3>0401
<1>王初<2>王初，并州人，仲舒之长子也。元和末，登进士第。诗十九首。<3>0991
<1>王储<2>王储，大历十四年登第。诗一首。<3>0642
<1>王传<2>王传，大中三年登第，辟山南观察判官，加授监察御史。诗一首。<3>1184
<1>王绰<2>王绰，登上元进士第。诗一首。<3>0581
<1>王德真<2>王德真（贞），武后时，为纳言，又为侍中。后以罪流象州。诗一首。<3>0102
<1>王涤<2>王涤，字用霖，琅琊人。景福中擢第，累官中书舍人，后终于闽。诗一首。<3>1381
<1>王福娘<2>王福娘，字宜之，解梁人。北里前曲妓也。诗三首。<3>1751
<1>王感化<2>王感化，建州人，后入金陵教坊。少聪敏，未尝执卷，而多识。善为词，滑稽无穷。元宗嗣位，宴乐击鞠不辍，尝乘醉命感化奏水调词，感化唯歌“南朝天子爱风流”一句。如是者数四，元宗悟，覆杯叹曰：“使孙陈二主得此一句，不当有衔璧之辱也。”由是有宠。诗二首。<3>1504
<1>王公亮<2>王公亮，登贞元进士第。长庆初。自司门郎中为商州刺史。诗一首。<3>0889
<1>王观<2>王观，大历、贞元间人，或云太和时人。诗一首。<3>0708
<1>王光庭<2>王光庭，与张说善。说赠诗云：“同居洛阳陌，盖亦洛阳人”也。诗二首。<3>0321
<1>王龟<2>字大年。官会稽太守。<3>1625
<1>王翰<2>王翰，字子羽，晋阳人。登进士第，举直言极谏，调昌乐尉。复举超拔群类，召为秘书正字。擢通事舍人、驾部员外。出为汝州长史，改仙州别驾。日与才士豪侠饮乐游畋，坐贬道州司马，卒。集十卷。今存诗一卷。<3>0419
<1>王宏<2>王宏，济南人。与太宗幼日同学问，为八体书。及帝即位，因访乡人，竟传隐去。诗一首。<3>0076
<1>王涣<2>王涣，字群吉，大顺二年登第，官考功员外郎。诗十四首。<3>1327
<1>王绩<2>王绩，字无功，绛州龙门人，文中子之弟。隋末，授秘书省正字，不乐在朝，求为六合丞，嗜酒不任事，寻还乡里。唐高祖武德初，以前官待诏门下省。时太乐署史焦革家善酿，绩求为丞；革死，弃官归东皋著书，号东皋子。集五卷，今编诗一卷。<3>0066
<1>王季文<2>王季文，字宗素，池阳人。少居九华，遇异人，授九仙飞化之术。咸通中，登进士第，授秘书郎，寻谢病归九华，日一浴于山之龙潭，寒暑不渝，竟仙去。诗二首。<3>1242
<1>王季友1<2>王季友，河南人。家贫卖履，博极群书。豫章太守李勉引为宾客，甚敬之，杜甫诗所谓丰城客子王季友也。诗十一首。<3>0565
<1>王季友2<2>诗一首。（与开、宝间王季友同名）。<3>1598
<1>王季则<2>王季则，登元和进士第。诗一首。<3>0986
<1>王继鹏<2>闽王王继鹏，闽王审知之孙。诗一首。<3>0037
<1>王继勋<2>王继勋，审知诸孙。连重遇之乱，泉州军将留从效拥立为刺史，后执送南唐。诗一首。<3>1556
<1>王驾<2>王驾，字大用，河中人。大顺元年登进士第，仕至礼部员外郎，自号守素先生。集六卷，今存诗六首。<3>1326
<1>王鉴<2>王鉴，贞元十六年登进士第。诗一首。<3>0872
<1>王建<2>王建，字仲初，颍川人。大历十年进士。初为渭南尉，历秘书丞、侍御史。太和中，出为陕州司马，从军塞上。后归咸阳，卜居原上。建工乐府，与张籍齐名。宫词百首，尤传诵人口。诗集十卷，今编为六卷。<3>0676
<1>王景<2>王景，太原人，为司门员外郎，莱州刺史。诗一首。<3>0276
<1>王巨仁<2>王巨仁，新罗国隐士。诗一首。<3>1423
<1>王俊<2>考功郎中。<3>1673
<1>王良会<2>王良会，宪宗时内侍，为四川监军使。诗一首。<3>1416
<1>王良士<2>王良士，贞元进士。为西川刘辟幕僚，辟败，应坐，高崇文宥之。诗二首。<3>0753
<1>王镣<2>王镣，登咸通进士第，累官汝州刺史。乾符中，贬韶州司马，终太子宾客。诗一首。<3>1244
<1>王烈<2>王烈，大历间人。诗五首。<3>0670
<1>王鲁复<2>王鲁复，字梦周，连江人，从事邕府。诗四首。<3>0912
<1>王履贞<2>王履贞，贞元七年登第。诗一首。<3>0763
<1>王茂时<2>王茂时，高宗时人。诗一首。<3>0168
<1>王起<2>王起，字举之，扬州人，宰相播之弟。贞元十四年进士第，又登制策直言极谏科，累官尚书左仆射，终山南西道节度使。起书无不读，一经目弗忘，三典贡举，皆得人。集一百二十卷，今存诗六首。<3>0865
<1>王乔<2>王乔，安定太守。诗一首。<3>0452
<1>王丘<2>王丘，字仲山，相州安阳人。举制科中第，自偃师主簿擢监察御史。开元初，迁紫微舍人，吏部侍郎。其奖用如孙逖、张晋明、王泠然，皆一时茂秀。萧嵩引与当国，丘固辞，盛推韩休。休秉政，荐为御史大夫，终礼部尚书。诗三首。<3>0315
<1>王仁裕<2>王仁裕，字德辇，天水人。初为秦州判官，入蜀，为中书舍人、翰林学士。历唐、晋、汉，终户部尚书，罢为太子少保。周显德初卒。仁裕晓音律，喜为诗。尝集平生所作诗为《西江集》，今编为一卷。<3>1448
<1>王绍宗<2>王绍宗，字承烈，扬州江都人。嗜学，尤工草隶。家贫，常佣力写佛经以自给。徐敬业逼之，不起。则天时，拜太子文学，累转秘书少监。诗一首。<3>0243
<1>王甚夷<2>王甚夷，字无党，会昌三年进士第。诗二首。<3>1130
<1>王氏<2>王氏，太原人，永福潘令之妻。诗一首。<3>1702
<1>王枢<2>王枢，浙西湖州郡判官。诗一首。<3>1096
<1>王硕<2>王硕，唐末人。诗一首。<3>1384
<1>王苏苏<2>王苏苏，南曲中妓，诗一首。<3>1754
<1>王损之<2>王损之，贞元十四年进士第。诗一首。<3>0866
<1>王廷珪<2>孟蜀兵部尚书。<3>1665
<1>王湾<2>王湾，洛阳人。登先天进士第。开元初，为荥阳主簿。马怀素请校正群籍，召学涉之士，分部撰次，湾在选。中秘书罢撰，又与陆绍伯等同校丽正院书，终洛阳尉。湾词翰早著，其“海日生残夜，江春入旧年”之句，当时称最，张说手题于政事堂，每示能文，令为楷式。诗十首。<3>0352
<1>王维<2>王维，字摩诘，河东人。工书画，与弟缙俱有俊才。开元九年，进士擢第，调太乐丞。坐累为济州司仓参军，历右拾遗、监察御史、左补阙、库部郎中，拜吏部郎中。天宝末，为给事中。安禄山陷两都，维为贼所得，服药阳喑，拘于菩提寺。禄山宴凝碧池，维潜赋诗悲悼，闻于行在。贼平，陷贼官三等定罪，特原之，责授太子中允，迁中庶子、中书舍人。复拜给事中，转尚书右丞。维以诗名盛于开元、天宝间，宁薛诸王驸马豪贵之门，无不拂席迎之。得宋之问辋川别墅，山水绝胜，与道友裴迪，浮舟往来，弹琴赋诗，啸咏终日。笃于奉佛，晚年长斋禅诵。一日，忽索笔作书数纸，别弟缙及平生亲故，舍笔而卒。赠秘书监。宝应中，代宗问缙：“朕常于诸王坐闻维乐章，今存几何？”缙集诗六卷，文四卷，表上之。敕答云，卿伯氏位列先朝，名高希代。抗行周雅，长揖楚辞。诗家者流，时论归美。克成编录，叹息良深。殷璠谓维诗词秀调雅，意新理惬。在泉成珠，著壁成绘。苏轼亦云：“维诗中有画，画中有诗也。”今编诗四卷。<3>0389
<1>王纬<2>王纬，官给事中。诗二首。<3>0520
<1>王无竞<2>王无竞，字仲烈。东莱人。气豪纵，举下笔成章科。初授县尉，累迁殿中御史，预修《三教珠英》。神龙初，出为苏州司马，后坐交张易之等再贬岭南。诗五首。<3>0147
<1>王武陵<2>王武陵，字晦伯，太原人，官尚书郎。诗二首。<3>0620
<1>王希羽<2>王希羽，池州人。天复元年登进士第，授秘书省正字。后与杨夔、康骈客于田頵。诗一卷，今存一首。<3>1353
<1>王霞卿<2>王霞卿，蓝田人，会稽宰韩嵩之妾。嵩死，霞卿流落会稽。尝题诗唐安寺，进士郑殷彝和诗求谒，霞卿答诗拒之。诗二首。<3>1716
<1>王羡门<2>王羡门，开宝间人。诗一首。<3>0467
<1>王熊<2>王熊，潭州都督。诗二首。<3>0228
<1>王涯<2>王涯，字广津，太原人。博学，工属文。贞元中，擢进士。又举宏辞，调蓝田尉，以左拾遗为翰林学士，进起居舍人。宪宗元和初，贬虢州司马，徙袁州刺史。以兵部员外郎召知制诰，再为翰林学士，累迁工部侍郎。涯文有雅思，永贞、元和间，训诰温丽，多所槁定。拜中书侍郎、同中书门下平章事，寻罢，再迁吏部侍郎。穆宗立，出为剑南、东川节度使。长庆三年，入为御史大夫，迁户部尚书、盐铁转运使。敬宗宝历时，复出领山南西道节度使。文宗嗣位，召拜太常卿，以吏部尚书总盐铁。岁中，进尚书右仆射、代郡公。久之，以本官同中书门下平章事，俄检校司空、兼门下侍郎。李训败，乃及祸。集十卷。今编诗一卷。<3>0795
<1>王严<2>王严，大中时布衣。诗一首。<3>1177
<1>王延彬<2>王延彬，闽王审知弟审邽之子，官节度使。时中原人士杨承休、郑璘、韩偓、归传懿、杨赞图、郑戬等皆避乱入闽，依审邽，审邽振赋以财，遣延彬作招贤馆礼焉。诗二首。<3>1562
<1>王炎<2>王炎，宰相播之弟，铎之父。登贞元进士第，累官至太常博士。诗一首。<3>0867
<1>王彦威<2>王彦威，太原人。孤贫力学，淹识古今典礼。举明经甲科，撰《元和新礼》上之，拜博士，累擢司封郎中、弘文馆学士。开成时，历忠武、宣武节度使。诗一首。<3>1047
<1>王沂<2>王沂，南唐时人。诗一首。<3>1512
<1>王易从<2>王易从，中宗朝为鄠县尉，张仁愿奏分判军事。诗一首。<3>0239
<1>王易简<2>王易简，梁乾化中及第，累官左拾遗。谢职归，再召为郎，迁谏垣台阁。三十年归华山，十年而终。诗一首。<3>1442
<1>王元<2>王元，字文元，桂林人。隐居不仕。诗五首。<3>1544
<1>王越宾<2>王越宾，明皇时中官。诗一首。<3>1415
<1>王岳灵<2>王岳灵，登开元进士第。天宝中累官至监察御史。诗一首。<3>0411
<1>王贞白<2>王贞白，字有道，永丰人，乾宁二年张贻宪榜进士。后七年，始授校书郎，尝与罗隐、方干、贯休同倡和。有《灵溪集》七卷，今编诗一卷。<3>1342
<1>王正己<2>王正己，楚逸人。与任鹄、凌蟾、廖融、王元友善。诗一首。<3>1546
<1>王諲<2>王諲，登开元进士第，官右补阙。诗六首。<3>0410
<1>王之涣<2>王之涣，并州人，兄之咸、之贲皆有文名。天宝间，与王昌龄、崔国辅、郑昈联唱迭和，名动一时。诗六首。<3>0528
<1>王智兴<2>王智兴，字匡谏，怀州人。起牙将，自贞元至太和，历战功，进位侍中，封雁门郡王。诗一首。<3>0737
<1>王质<2>王质，字华卿，太原祁人，文中子之后。元和六年登第。太和中，历河南尹、宣歙观察使。诗一首。<3>0975
<1>王仲舒<2>王仲舒，字弘中，并州祁人。少客江南，与梁肃、杨凭游，并有文名。元和初，为职方郎中、知制诰。穆宗初，为中书舍人。终江南西道观察使。诗一首。<3>0940
<1>王周<2>王周，登进士第。曾官巴蜀。诗一卷（胡震亨云：唐、宋《艺文志》并无其人，惟《文献通考》载入唐人集目中。今考《峡船诗序》引陆鲁望《茶具》诗，其人盖在鲁望之后。而诗题纪年有戊寅、己卯两岁，近则梁之贞明，远则宋之太平兴国也。自注地名，又有汉阳军、兴国军，为宋郡号，殆五代人而入宋者）。<3>1564
<1>王祝<2>王祝，字不耀。给事中、常州刺史。诗一首。<3>1380
<1>王適<2>王適，幽州人。则天时，敕吏部糊名考选人判，以求才俊。適与刘宪、司马锽、梁载言相次入第二等，官至雍州司功参军。诗五首。<3>0214
<1>王泠然<2>王泠然，开元五年登第。王丘典吏部选时，尝被奖拔。官校书郎，急于仕进，有上张说书，称公之用人盖已多矣，仆之思用其来久矣，仆虽不佞，亦相公一株桃李也。诗四首。<3>0354
<1>王濯<2>王濯，大历九年进士第。诗一首。<3>0631
<1>王迥<2>王迥，家鹿门，号白云先生。与孟浩然善。诗一首。<3>0504
<1>王缙<2>王缙，字夏卿。与兄维早以文翰著称，连应草泽及文辞清丽科。累授侍御史，武部员外。禄山乱，选为太原少尹，与李光弼同守太原。有谋略，加宪部侍郎。广德二年，拜黄门侍郎同平章事，寻持节行营，历诸镇。大历中召还，拜门下侍郎，复知政事，以附元载，连贬刺史。后除太子宾客，分司东都。诗八首。<3>0390
<1>王邕<2>王邕，天宝进士。诗二首。<3>0474
<1>王琚<2>王琚，怀州河内人。神龙初，为驸马王同皎所器，预谋刺武三思。后太平公主谋逆，琚劝明皇先事诛之，荐张说、刘幽求、郭元振等与决议。事平，进户部尚书。眷委特异，参豫大政，时号内宰相。后以谗见疏，历典外郡，卒为李林甫所构，贬死。诗四首。<3>0226
<1>王韫秀<2>王韫秀，河西节度使忠嗣女，宰相元载妻也。诗三首。<3>1700
<1>王枳<2>常州刺史。<3>1632
<1>王镕<2>王镕，成德节度使庭凑之五世孙，中和中袭位。梁受禅，封赵王。后为大将张文礼所灭。诗二首。<3>1438
<1>王毂<2>王毂，字虚中，宜春人，乾宁五年进士第，官终尚书郎。集三卷。存诗十八首。<3>1336
<1>王睿<2>王睿，元和后诗人，自号炙毂子。集五卷，今存诗九首。<3>1010
<1>王铎<2>王铎，字昭范，宰相播之从子。会昌初，擢进士第，咸通时拜相。黄巢之乱，命为行营都统，封晋公。后落职，节度沧景，为魏博节度乐从训所害。诗三首。<3>1136
<1>王铤<2>王铤，大历中为绵州刺史，诗一首。<3>0596
<1>王锴<2>王锴，字鳣祥。仕蜀，为翰林学士，迁御史中丞，历中书侍郎同平章事。诗一首。<3>1518
<1>韦瓘<2>韦瓘，字茂弘，京兆万年人。登进士第，累擢中书舍人，贬明州刺史。会昌末，累迁楚州刺史，终桂管观察使。诗一首。<3>1024
<1>韦安石<2>韦安石，京兆万年人。举明经，久视中，以鸾台侍郎同凤阁鸾台平章事，数折辱二张、三思，复相中宗，不附太平公主。睿宗时，为姜皎所构，贬卒。诗三首。<3>0267
<1>韦澳<2>韦澳，字子斐。大中初，以考功郎、知制诰，充翰林学士承旨，终户部侍郎。<3>1624
<1>韦表微<2>韦表微，字子明。擢进士第，数辟诸使府，入授监察御史里行，俄为翰林学士、知制诰。久之，迁中书舍人。文宗立，进户部侍郎。卒赠礼部尚书。诗一首。<3>0945
<1>韦冰<2>韦冰，唐末邺令。诗一首。<3>1382
<1>韦承庆<2>韦承庆，字延休，郑州阳武人。事继母以孝闻，举进士，官太子司议，屡有谏纳。长寿中，累迁凤阁侍郎，三掌天官选事，铨授平允，寻知政事。神龙初，坐附张易之，流岭表。起为秘书少监，授黄门侍郎，未拜卒。集六十卷，今存诗七首。<3>0123
<1>韦承贻<2>韦承贻，字贻之，咸通八年登第。诗二首。<3>1231
<1>韦处厚<2>韦处厚字德载。京兆人。元和初登第，又擢贤良方正异等，授秘书郎，兼史职，改咸阳尉，迁右拾遗，转考功员外，出为开州刺史，入拜户部郎中、知制诰。穆宗召入翰林为侍讲学士，改中书舍人。文宗即位，拜兵部侍郎，寻以中书侍郎同平章事。集七十卷，今存诗十二首。<3>0953
<1>韦丹<2>韦丹，字文明，京兆万年人。早孤，从外祖颜真卿学。擢明经，调安远令，以让庶兄。入紫阁山。复举五经高第。顺宗为太子时，以殿中侍御史为舍人。寻拜司封郎中，使新罗。故事鬻州县官十人，以便其私，号私觌官。丹曰：“使外国不足于赀，宜上请，安有卖官受钱？”奏闻，帝命有司与之。还为容州刺史，迁河南少尹，召拜谏议大夫。奏刘辟当诛，宪宗褒美，使代李康为剑南东川节度使。丹至汉中，上言康守方尽力，不可易，乃征还。终江南西道观察使。宣宗读《元和实录》，见丹政事卓然，诏上丹功状，刻于碑。谓宰相周墀曰：“丹有子否？与好官。”乃拜其子宙为侍御史，三迁度支郎中。丹有诗二首。<3>0426
<1>韦鼎<2>韦鼎，湖南人，与廖匡图俱知名。诗一卷，今存一首。<3>1476
<1>韦皋<2>韦皋，字城武（一作武臣），京兆人。始仕为建陵挽郎。张镒节度凤翔，署营田判官。德宗狩奉天，授陇州刺史。置奉义军，拜节度使。帝自梁洋还，召为左金吾卫将军，迁大将军。贞元元年，出为剑南西川节度使，在蜀二十余年，封南康郡王。诗三首。<3>0735
<1>韦洪<2>京兆人，官户曹。诗一首。<3>1928
<1>韦济<2>韦济，思谦之孙，嗣立之子，早以辞翰闻。开元初，调补鄄城令，对诏第一，擢醴泉令。为政简易，三迁库部员外郎，历户部侍郎。天宝七载，再为河南尹，迁尚书左丞。三代皆省辖，衣冠荣之。诗一首。<3>0539
<1>韦建<2>韦建，开元、天宝间人，为河南令，与萧颖士、刘长卿游。诗二首。<3>0547
<1>韦抗<2>韦抗，安石从父兄子。弱冠举明经，累官吏部郎中。以清谨著称，迁御史中丞。开元中，自左庶子出为益州长史，入拜黄门侍郎。终刑部尚书，所荐梁升卿、王倕、王焘皆为显人。诗一首。<3>0295
<1>韦青<2>官将军。<3>1605
<1>韦渠牟<2>韦渠牟，京兆万年人。少慧悟，涉览经史。初为道士，后为僧。韩滉表试校书郎。德宗诞日，召之，同佛老师讲论大义，爱其辨博，因奏七十诣诗。旬日，再转右补阙、内供奉，迁谏议大夫。数召对奏事，终太常卿。诗集十卷，今存二十一首。<3>0732
<1>韦式<2>韦式，太和中人。诗一首。<3>0855
<1>韦述<2>韦述，京兆人。家有书二千卷，儿时记览皆遍。缀文，操牍便就。举进士时甚少，仪形眇小。考功郎宋之问曰：“韦学士童年有何事业？”对曰：“性好著书。”之问曰：“本求异才，果得迁、固。”开元中，诏马怀素编次图书。乃奏用元行冲、齐浣、王珣、吴兢并述等二十六人，同于秘阁详录四部书，五年而成。述好谱学，又于柳冲《姓族系录》外，撰《开元谱》二十卷。张说引为集贤院直学士，累迁尚书工部侍郎。在书府四十年，居史职二十年。勒成国史，事简记详。萧颖士以为谯周、陈寿之流。后陷贼，流渝州卒。诗四首。<3>0297
<1>韦嗣立<2>韦嗣立，字延构，郑州人。第进士。则天时，拜凤阁侍郎，同凤阁鸾台平章事。神龙中，为修文馆大学士，与兄承庆代相。尝于骊山构别业。中宗临幸，令从官赋诗，自为制序，因封为逍遥公。睿宗时，拜中书令。开元中，谪岳州别驾，迁辰州刺史卒。诗八首。<3>0201
<1>韦迢<2>韦迢，京兆人，为都官郎，历岭南节度行军司马，卒赠同州刺史。与杜甫友善，其出牧韶州，甫有诗送之。存诗二首。<3>0576
<1>韦同则<2>韦同则，建中时诗人。诗一首。<3>0701
<1>韦夏卿<2>韦夏卿，字云客，京兆万年人。大历中，与弟正卿同举贤良方正高等，授高陵主簿，累迁刑部员外郎，擢给事中，出为常、苏二州刺史。徐州节度使张建封辟为徐泗行军司马，俄召为吏部侍郎，进检校工部尚书、东都留守，改太子少保。诗三首。<3>0600
<1>韦应物<2>韦应物，京兆长安人。少以三卫郎事明皇，晚更折节读书。永泰中，授京兆功曹，迁洛阳丞。大历十四年，自鄠令制除栎阳令，以疾辞不就。建中三年，拜比部员外郎，出为滁州刺史。久之，调江州。追赴阙，改左司郎中，复出为苏州刺史。应物性高洁，所在焚香扫地而坐。唯顾况、刘长卿、丘丹、秦系、皎然之俦，得厕宾客，与之酬倡。其诗闲澹简远，人比之陶潜，称陶韦云。集十卷。今编诗十卷。<3>0432
<1>韦元旦<2>韦元旦，京兆万年人。擢进士第，补东阿尉，迁左台监察御史。与张易之为姻属。易之败，贬感义尉。后复进用，终中书舍人。诗十首。<3>0155
<1>韦元甫<2>韦元甫，初任白马尉。采访使韦陟深器之，奏充支使。累迁苏州刺史、浙江西道团练观度等使。大历初，征拜尚书右丞，出为淮南节度使。诗一首。<3>0595
<1>韦执中<2>韦执中，京兆人，河南县令，历泉州刺史。诗一首。<3>0726
<1>韦庄<2>韦庄，字端己，杜陵人，见素之后，疏旷不拘小节。乾宁元年第进士，授校书郎，转补阙。李询为两川宣谕和协使，辟为判官。以中原多故，潜欲依王建，建辟为掌书记，寻召为起居舍人，建表留之，后相建为平章事，集二十卷，今编诗五卷，补遗一卷。<3>1341
<1>韦遵<2>韦遵，后周起居郎。诗一首。<3>1463
<1>韦纾<2>韦纾，贞元进士第。诗一首。<3>0801
<1>韦绶<2>德宗朝翰林学士。<3>1616
<1>韦蟾<2>韦蟾，字隐珪，下杜人。大中登进士第，初为徐商掌书记，咸通末，终尚书左丞。诗十首。<3>1191
<1>魏承班<2>蜀太尉。词二十首。<3>1948
<1>魏奉古<2>魏奉古，制举擢第，授雍丘尉。强记，一览便讽，人称为聪明尉。终兵部侍郎。诗一首。<3>0202
<1>魏扶<2>魏扶，太和四年进士第，大中三年兵部侍郎同平章事。诗三首。<3>1051
<1>魏朴<2>魏朴，字不琢，毗陵人。诗二首。<3>1268
<1>魏求己<2>魏求己，官御史，谪山阳丞。诗一首。<3>0109
<1>魏氏<2>魏氏，求己之妹。诗一首。<3>1694
<1>魏万<2>魏万，尝居王屋山，后名颢。上元初登第。初遇李白于广陵，白曰：“尔后必著大名于天下。”因尽出其文，命集之。其还王屋山也，白为之序，称其爱文好古。今存诗一首。<3>0572
<1>魏元忠<2>魏元忠，宋州人。初为太学生，累举不调。时有左史盩厔人江融撰《九州设险图》，备载古今用兵成败之事，元忠就传其术。仪凤中，上封事驭吐蕃，授秘书正字。则天时，以平徐敬业功擢司刑，后拜凤阁侍郎，同平章事，独不附二张。中宗朝，迁中书令。以预节愍太子诛武三思谋，贬渠州司马。诗二首。<3>0122
<1>魏知古<2>魏知古，深州人。性方直，有才名，弱冠举进士。长安中，历凤阁舍人。神龙初，擢吏部侍郎。睿宗即位，以藩邸故吏，召拜黄门侍郎，迁散骑常侍，同平章事。开元初，改紫微令，终工部尚书。所荐洹水令吕太一、蒲州司功参军齐浣、内率骑曹参军柳泽、密尉宋遥、左补阙袁晖、右补阙封希颜、伊阙尉陈希烈，皆为闻人。宋璟尝称曰：“叔向古之遗直，子产古之遗爱，能兼之者，其在魏公。”集七卷，今存诗五首。<3>0205
<1>魏谟<2>魏谟，字申之，郑公徵五世孙，登进士第。文宗时，为右拾遗，擢谏议大夫。武宗立，贬信州长史。宣宗嗣位，召授给事中，迁御史中丞，兼户部侍郎，俄进同中书门下平章事。大中十年，领剑南西川节度使。上疾求代，拜吏部尚书，寻授检校尚书右仆射。集十卷，今存诗一首。<3>1149
<1>魏徵<2>魏徵，字玄成，魏州曲城人。少孤，落魄有大志。初为太子洗马，太宗即位，拜谏议大夫、秘书监，寻晋检校侍中，封郑国公。以疾辞职，拜特进，仍知门下省事。徵性谅直，知无不言。太宗或引至卧内，访天下事，尝以古名臣称之。校辑秘省群书，及撰齐、梁、陈、周、隋诸史，序论多出其手。卒谥文贞。集二十卷，今编诗一卷。<3>0046
<1>魏璀<2>魏璀，天宝进士。诗一首。<3>0476
<1>尉迟汾<2>朝散大夫，守卫尉少卿。诗一首。<3>1936
<1>尉迟匡<2>幽并人，开元进士。<3>1606
<1>卫象<2>卫象，大历间江南诗人，官侍御。诗二首。<3>0671
<1>卫准<2>一作卫单。大历五年进士。<3>1613
<1>温会<2>温会，以殿中侍御史为西川安抚判官。诗二首。<3>0787
<1>温庭皓<2>温庭皓，初为襄阳徐商从事，咸通中，辟徐州崔彦曾幕府。庞勋反，使庭皓草表求节度，庭皓拒之，遂遇害。诏赠兵部郎中。诗四首。<3>1225
<1>温庭筠<2>温庭筠，本名岐，字飞卿，太原人，宰相彦博裔孙。少敏悟，才思艳丽，韵格清拔，工为词章小赋，与李商隐皆有名，称温李。然行无检幅，数举进士不第。思神速，每入试，押官韵作赋，凡八叉手而成，时号温八叉。徐商镇襄阳，署为巡官，不得志去，归江东。后商知政事，颇右之，欲白用。会商罢相，杨收疾之，贬方城尉，再迁隋县尉卒。集二十八卷，今编诗为九卷。<3>1199
<1>温宪<2>温宪，庭筠之子，登进士第。光启中，为山南从事。诗四首。<3>1303
<1>文秀<2>文秀，江南僧，居长安。以文章应制，与郑谷善。诗一首。<3>1814
<1>文益<2>文益，馀杭人，姓鲁。住金陵清凉寺，世称法眼宗。诗一首。<3>1831
<1>翁承赞<2>翁承赞，字文尧（一作饶），闽人。乾宁二年，登进士第，又擢宏词科，任京兆府参军。天祐元年，以右拾遗受诏册王审知为王。梁开平四年，复为闽王册礼副使，寻擢谏议大夫、福建盐铁副使，就加左散骑常侍、御史大夫。留相闽卒。诗一卷。<3>1344
<1>翁宏<2>翁宏，字大举，桂州人。诗三首。<3>1547
<1>翁洮<2>翁洮，字子平，睦州人。光启三年进士第，官主客员外郎，归隐青山，徵召不起。诗十三首。<3>1299
<1>翁绶<2>翁绶，登咸通进士第。诗八首。<3>1237
<1>无可<2>无可，范阳人，姓贾氏，岛从弟。居天仙寺，诗名亦与岛齐。集一卷，今编为二卷。<3>1798
<1>无则<2>无则，五代时人，为法眼文益禅师弟子。诗三首。<3>1832
<1>无作<2>无作，字不用，姓司马氏。吴越四明山僧，善草隶诗歌，不谒王侯，自号逍遥子。诗一首。<3>1844
<1>吴丹<2>吴丹，字真存，吴人。贞元十六年登第，历官至镇州宣慰副使、尚书郎、饶州刺史。诗一首。<3>0871
<1>吴巩<2>吴巩，少微子，以文行知名。开元中，为中书舍人。诗一首。<3>0383
<1>吴涵虚<2>吴涵虚，字含灵，江西人。出家为道士，居南岳，俗呼为吴猱。好睡，经旬不饮食。常言曰：“人若要闲，即须懒。好勤，即不闲也。”清泰年羽化。宋乾祐中，有人于嵩山见之。<3>1896
<1>吴晃<2>吴晃，元和进士。诗一首。<3>0988
<1>吴兢<2>吴兢，汴州浚仪人。博通经史，魏元忠、朱敬则深器之。荐其有史才，因令直史馆。神龙中，迁右补阙，与韦承庆、崔融等撰《则天实录》。开元中，历修文馆学士，居史职殆三十年。序事简要，人皆称之。出为荆州司马，以史稿自随。萧嵩监修国史，奏取兢所撰，得六十五卷。累迁台、洪、饶、蕲四州刺史。天宝初，为邺郡太守，入为恒王傅。尝以梁、陈、齐、周、隋五代史繁杂，乃别撰各史，又伤疏略。卒年八十馀。卒后，其子进兢所撰《唐史》八十馀卷，事多纰缪，不逮壮年。兢家多藏书，尝录其卷第，号《吴氏西斋书目》。诗二首。<3>0261
<1>吴仁璧<2>吴仁璧，字廷宝，吴人（或云关右人）。大顺二年，登进士第。钱镠据浙，累辟不就，镠怒，沉之江。诗一卷，今存十一首。<3>1329
<1>吴融<2>吴融，字子华，越州山阴人。龙纪初，及进士第。韦昭度讨蜀，表掌书记，累迁侍御史，去官依荆南成汭。久之，召为左补阙，拜中书舍人。昭宗反正，造次草诏，无不称旨，进户部侍郎。凤翔劫迁，融不克从，去客阌乡，俄召还翰林，迁承旨卒。有《唐英集》三卷，今编诗四卷。<3>1314
<1>吴少微<2>吴少微，新安人。举进士，累至晋阳尉，与富嘉谟同官。中兴初，以韦嗣立荐，拜右台御史。尝为并州长史张仁亶撰进九鼎铭表。集十卷，今存诗六首。<3>0212
<1>吴武陵<2>吴武陵，信州人。元和初，擢进士第。窦易直判度支，表武陵主盐北边。入为太学博士。太和中，出刺韶州，寻贬潘州司户参军。诗一卷，今存二首。<3>0952
<1>吴圆<2>吴圆，歙州刺史。诗一首。<3>1576
<1>吴子来<2>吴子来，大中末道士。诗二首。<3>1867
<1>吴筠<2>吴筠，字贞节，华州华阴人。少通经，善属文。举进士不第，去入嵩山为道士。明皇闻其名，遣使征至，待诏翰林。天宝中，坚求还山。寻入会稽，隐剡中。大历中年卒，弟子私谥为宗玄先生。集十卷，今编诗一卷。<3>1868
<1>吴霭<2>字廷俊，连州人。光化三年进士，为朱忠幕僚。<3>1635
<1>武瓘<2>武瓘，贵池人，登咸通进士第，为益阳令。诗三首。<3>1239
<1>武平一<2>武平一，名甄，以字行，后族，颍川郡王载德子。博学，通《春秋》。后在时，畏祸不与事，隐嵩山，修浮屠法，屡诏不应。中宗复位，平一居母丧，迫召为起居舍人，丐终制，不许。景龙二年，兼修文馆直学士，迁考功员外郎。虽预宴游，尝因诗规戒。明皇初，贬苏州参军。徙金坛令。既谪，名亦不衰。开元末卒。诗一卷。<3>0262
<1>武三思<2>武三思，则天兄子。累官右卫将军。则天临朝，擢夏官尚书。及革命，封梁王，寻拜天官尚书。圣历初，检校内史，进太子宾客。长安中，其子崇训尚安乐公主。时三思用事于朝，欲宠异其礼，乃自重光门内行亲迎礼，归于天津桥南私第。又令宰臣李峤、苏味道，词人沈佺期、宋之问等赋花烛行以美之。中宗复位，拜司空，同中书门下三品。猜嫉正士，干黩时政，为节愍太子所诛。诗八首。<3>0187
<1>武少仪<2>武少仪，元和中尝为大理卿。诗二首。<3>0784
<1>武元衡<2>武元衡，字伯苍，河南缑氏人。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。八年，征还秉政，早朝为盗所害，赠司徒，谥忠愍。《临淮集》十卷，今编诗二卷。<3>0743
<1>武则天<2>则天皇后。高宗后，武氏，并州文水人，荆州都督士彟之女。永徽六年，立为皇后。中宗即位，称皇太后。临朝，寻自称皇帝，改国号曰周，自名曌，在位二十二年。中宗反正，谥则天顺圣皇后。有《垂拱集》百卷，《金轮集》六卷。今存诗四十六篇。<3>0012
<1>武翊黄<2>武翊黄，府选为解头，及第为状头，宏词为敕头，时号武氏三头。诗一首。<3>1571
<1>舞柘枝女<2>舞柘枝女，韦应物爱姬所生也。流落潭州，委身乐部。李翱见而怜之，于宾僚中选士嫁焉。诗一首。<3>1748
<1>伍彬<2>伍彬，邳阳人。初仕楚，后入宋。诗一首。<3>1542
<1>伍乔<2>伍乔，庐江人。南唐时举进士第一，仕至考功员外郎。诗一卷。<3>1485
<1>伍唐珪<2>伍唐珪，袁州宜春人。诗三首。<3>1397
<1>悟清<2>唐僧。<3>1854
<1>息夫牧<2>息夫牧，萧颖士门人。诗一首。<3>0544
<1>席豫<2>席豫，字建侯，襄阳人，徙家河南。进士及第。开元中，累官考功员外郎，典举得士，三迁中书舍人，与韩休、许景先、徐安贞、孙逖相次掌制诰，皆有能名。天宝初，改尚书左丞，检校礼部尚书。明皇登朝元阁赋诗，群臣属和，帝以豫诗最工。诏曰：“诗人之首出，作者之冠冕也。”诗五首。<3>0323
<1>席元明<2>席元明，高宗时人。诗一首。<3>0162
<1>席夔<2>席夔，贞元十二年宏词及第。诗二首。<3>0831
<1>夏宝松<2>庐陵人。<3>1645
<1>夏方庆<2>夏方庆，贞元中进士。诗一首。<3>0809
<1>夏鸿<2>夏鸿，闽王氏客也。诗一首。<3>1558
<1>夏侯审<2>夏侯审，大历十才子之一，官侍御史。诗一首。<3>0669
<1>夏侯孜<2>夏侯孜，字妤学，亳州谯人，累迁婺、绛等州刺史。宣宗时，自兵部侍郎为同中书门下平章事。懿宗立，进司空，寻罢，以太子少保分司东都。诗一首。<3>1148
<1>先汪<2>先汪，合江人，贞元中举孝廉。诗一首。<3>0920
<1>襄阳妓<2>贾中郎与武补阙登岘山，遇一妓同饮，自称襄阳人。诗一首。<3>1750
<1>项斯<2>项斯，字子迁，江东人。会昌四年擢第，终丹徒尉。诗一卷。<3>1132
<1>萧彧<2>萧彧，字文彧。官少卿。诗二首。<3>1507
<1>萧楚材<2>萧楚材，高宗时，为太常博士。诗一首。<3>0104
<1>萧德言<2>萧德言，字文行，雍州长安人。贞观中著作郎，兼弘文馆学士。博涉经史，晚尤笃志于学。自昼达夜，略无休倦。每开五经，必束带盥濯，危坐对之。为春宫侍读，拜秘书少监。高宗以师傅恩，加银青光禄大夫。集三十卷，今存诗一首。<3>0067
<1>萧仿<2>萧仿，登太和进士第，历谏议大夫、给事中。咸通初，迁左散骑常侍。懿宗时，擢礼部侍郎，出为滑州刺史，充义成军节度、郑滑颍观察处置等使，入为兵部尚书判度支，转吏部尚书同平章事，出为岭南节度使。诗二首。<3>1058
<1>萧华<2>萧华，徐国公嵩之子。天宝末，历官兵部侍郎。上元初，以中书侍郎同平章事，忤李辅国。矫诏罢为礼部侍郎，寻贬峡州司马，卒。诗一首。<3>0555
<1>萧建<2>萧建，兰陵人，登进士第，终礼部侍郎。诗一首。<3>1000
<1>萧项<2>萧项，萧田人，官侍郎。昭宗末年，尝同翁承赞为册礼使使闽。诗一首。<3>1391
<1>萧翼<2>萧翼，本名世翼。太宗时，命为监察御史。充使取羲之《兰亭序》真迹于越僧辨才。翼初作北人南游，一见款密留宿，设酒酣乐，探韵赋诗。既而以术取其书以归。诗一首。<3>0086
<1>萧颖士<2>萧颖士，字茂挺。开元中对策第一，补秘书正字。奉使括遗书赵卫间，淹久不报，为有司劾免。留客濮阳教授，时号萧夫子。召为集贤校理。宰相李林甫怒其不下己，调广陵参军事。史官韦述荐颖士自代，召诣史馆待制。林甫愈见疾，遂免官。寻调河南府参军事。山南节度使源洧辟掌书记。洧卒，崔圆署为扬州功曹参军，至官，信宿去。后客死汝南逆旅。门人私谥曰文元先生。颖士乐闻人善，以推引后进为己任，所奖目皆为名士。集十卷。今编诗一卷。<3>0417
<1>萧至忠<2>萧至忠，德言曾孙。少为畿尉，以清谨称。神龙初，自吏部员外擢御史中丞，迁吏部侍郎，掌选事，请谒杜绝。寻迁中书侍郎，兼中书令。睿宗立，出为晋州刺史。先天二年，复为中书令。与窦怀贞、魏知古、崔湜、陆象先、徐坚等撰《姓族系录》二百卷，书成，加爵。后坐附太平公主伏诛。诗九首。<3>0264
<1>萧嵩<2>萧嵩，梁宣帝裔孙。初与陆象先为僚婿。象先，相门子。嵩尚未入仕，相者曰：“陆郎十年内，位极人臣，然不及萧郎，一门尽贵，官高多寿。”景云元年，嵩为醴泉尉，时象先已为中书侍郎，引为监察御史，骤迁殿中。开元初，拜中书舍人，与王丘、齐浣同列，未之异，独姚崇许其致远。三迁尚书左丞，寻以兵部尚书节度河西，以破吐蕃功，入为中书令，遥领河西节度，终太子太师。年八十馀。子衡，尚新昌公主。以三品就养，时论荣之。诗二首。<3>0294
<1>萧遘<2>萧遘，徐国公嵩之四代孙。咸通五年，登进士第。僖宗幸蜀，拜相，后为伪煴所污，赐死。诗三首。<3>1230
<1>萧妃<2>萧妃，武陵郡王伯良妃。诗一首。<3>0026<html>\n\n<head>\n<meta content="text/html; charset=gb2312" http-equiv="Content-Type">\n李昪</title>\n</head>\n\n<body aLink="#CC9900" bgColor="#D8C9A7" link="#800000" text="#000000" vLink="#999900"\ntopmargin="50" background="../qtspic_1113.gif" leftmargin="50">\n<div align="center"><center>\n\n<html>\n      <tr>\n        <td width="966" height="1" colspan="2"><strong><font size="6"\n        face="楷体_GB2312" color="#0000FF">李</font><font size="6" color="#0000FF"\n        face="宋体">昪</font></strong><font size="3" color="#0080FF"><br>\n        </font><br>\n        <small><small><span style="font-size: 14pt"><南唐先主李昪，字正伦，徐州人，杨行密养为子。以乞徐温，初冒姓徐，名知诰。代温秉政，受杨氏禅。僭帝位，谥烈祖，传国三十九年。诗一篇。<3>0027
<1>萧缜<2>萧缜，大中时望江县令。诗一首。<3>1162
<1>萧昕<2>萧昕，字中明。梁鄱阳王七世孙。居河南。中博学宏词科，调寿安尉，累迁左补阙。从明皇幸蜀，奉册于灵武。代宗立，进中书舍人、礼部侍郎。德宗朝，以太子太师致仕。诗二首。<3>0427
<1>萧祜<2>萧祜，字祐之，兰陵人。以处士征，拜拾遗。元和初，历御史中丞、桂管防御观察使。为人闲澹贞退，善鼓琴赋诗，精妙书画，游心林壑，名人高士多与之游。诗二首。<3>0752
<1>谢勮<2>谢勮，不知何许人。诗四首。<3>0719
<1>谢良辅<2>谢良辅，天宝十一年进士第，德宗时商州刺史。诗四首。<3>0688
<1>谢仲宣<2>谢仲宣，尝为齐王景达宫寮。诗一首。<3>1509
<1>谢偃<2>谢偃，卫县人，本姓直勒氏。仕隋为散从正员外。贞观初，应诏对策及第。驾幸东都，诏求直谏，偃极言得失，太宗称美，引为弘文馆直学士。为尘、影二赋甚工，尝奉诏撰述圣赋，又献惟皇诫德赋以申讽，时李百药工五言诗，偃善作赋，时人称为李诗、谢赋。出为湘潭令。集十卷，今存诗四首。<3>0071
<1>辛常伯<2>辛常伯，骆宾王同时人。诗一首。<3>0141
<1>辛替否<2>辛替否，字协时，京兆万年人。景龙中为左拾遗，以直谏名。睿宗朝迁右台殿中侍御史。开元中，终颖王府长史。诗一首。<3>0275
<1>邢巨<2>邢巨，扬州人。开元七年，中文辞雅丽科，官监察御史。诗二首。<3>0359
<1>邢群<2>邢群，与杜牧同时，官歙州刺史。诗一首。<3>1090
<1>幸夤逊<2>幸夤逊，夔州云安监人（一云成都人）。仕后蜀，为翰林学士、工部侍郎。随昶入宋。诗一首。<3>1535
<1>熊皦<2>熊皦，后唐清泰二年登进士第，延州刘景岩辟为从事。入晋拜补阙，贬商州上津令。《屠龙集》五卷，今存诗二首。<3>1454
<1>熊孺登<2>熊孺登，钟陵人，登进士第。元和中，终藩镇从事。诗一卷。<3>0948
<1>熊皎<2>熊皎，自称九华山人。《南金集》二卷，今存诗四首。<3>1455
<1>修睦<2>修睦，光化中，为洪州僧正，与贯休、处默、栖隐为诗友。诗二十首。<3>1843
<1>修雅<2>修雅，唐法师。诗一首。<3>1828
<1>虚中<2>虚中，宜春人。客于马氏，住湘西粟城寺，与齐己、尚颜、栖蟾为诗友。《碧云集》一卷，今存诗十四首。<3>1837
<1>徐安贞<2>徐安贞，初名楚璧，龙丘人。应制举，一岁三登甲科。开元中，为中书舍人、集贤院学士。帝属文，多令视草。终中书侍郎，与李林甫同用事。天宝后，避罪衡山岳寺，李邕识之，因载北归。行至长沙，谓其守曰：“潇湘逢故人，若幽谷之睹太阳。不然，委填岩穴矣。”诗十一首。<3>0380
<1>徐昌图<2>莆田入，入宋，终殿中丞。词三首。<3>1953
<1>徐敞<2>徐敞，建中进士。诗五首。<3>0759
<1>徐钓者<2>徐钓者，不知其名，自言东海蓬莱乡人。常棹舟泛于鄂渚，上及三湘，下经五湖。每将鱼市酒，人逐之，不可近。乃水仙也。<3>1907
<1>徐放<2>徐放，字达夫，武元衡西川从事。元和九年，为衢州刺史，见韩愈徐偃王庙碑。诗一首。<3>0750
<1>徐光溥<2>徐光溥（一作浦），蜀人。事孟知祥，为观察判官。知祥称尊号，进翰林学士。后主昶时，拜中书侍郎同平章事。诗二首。<3>1529
<1>徐浩<2>徐浩，字季海，越州人。少举明经。工草隶。以张说荐，为丽正殿校理，三迁右拾遗。张守珪表佐幽州幕，改监察御史，历宪部郎中。肃宗即位，拜中书舍人。时天下事殷，诏令俱出其手，文词赡给。加尚书右丞，除国子祭酒。寻贬卢州长史。代宗征还，仍拜中书舍人，迁工部侍郎、岭南节度观察使。又为吏部侍郎、集贤殿学士。为李栖筠所弹，贬明州别驾。终彭王傅。卒赠太子少师。世称其书法如怒猊抉石，渴骥奔泉。诗二首。<3>0499
<1>徐坚<2>徐坚，字元固，湖州人。举进士。圣历中为东都留守判官，专主表奏，王方庆称为掌纶诰之选。杨再思亦曰：此凤阁舍人样。与徐彦伯、刘知几、张说同修《三教珠英》。构意撰录，具为条流。书成，迁司封员外郎。中宗时，为给事中。睿宗朝，自刑部侍郎拜散骑常侍。开元中，改丽正书院为集贤院，以坚为学士，副张说知院事。坚多识典故，前后修撰格式、氏族及国史等，凡七入书府。又讨集前代文词故实，为《初学记》。坚与父齐聃俱以词学著闻。长姑为太宗充容，次姑为高宗婕妤，并有文藻。议者方之汉世班氏。集三十卷，今存诗九首。<3>0289
<1>徐晶<2>徐晶，与胡皓、蔡孚同时，官鲁郡录事。诗五首。<3>0182
<1>徐九皋<2>徐九皋，河阴尉。诗五首。<3>0453
<1>徐灵府<2>徐灵府，自号默希子，钱塘人。居天台虎头岩上，以修炼自乐。武宗诏征之，力辞免。尝撰《天台山记》、《三洞要略》、《玄鉴》等书。诗三首。<3>1866
<1>徐牧<2>徐牧，贞元进士。诗一首。<3>0892
<1>徐凝<2>徐凝，睦州人。元和中官至侍郎。诗一卷。<3>0946
<1>徐仁友<2>徐仁友，开元时人。诗一首。<3>0331
<1>徐融<2>南唐人。<3>1658
<1>徐氏<2>蜀太后徐氏，成都徐耕，生二女，皆有国色。能为诗，蜀王建纳之。姊为贤妃，娣为淑妃。王衍即位，册贤妃为顺圣太后，淑妃为翊圣太妃。咸康元年，衍奉太后太妃同祷青城山，凡游历之处，各赋诗刻于石，共十六首。<3>0038
<1>徐希仁<2>徐希仁，与卢仝同时。诗一首。<3>0913
<1>徐贤妃<2>徐贤妃，名惠，湖州长城人。生五月能言，四岁通《论语》、《诗》，八岁自晓属文，辞致赡蔚，又无淹思，太宗召为才人，再迁充容。常上疏论时政，帝善其言，优赐之。永徽元年，赠贤妃。诗五首。<3>0013
<1>徐延寿<2>徐（一作余）延寿，江宁人。开元间处士。诗三首。<3>0348
<1>徐彦伯<2>徐彦伯，名洪，以字行，兖州瑕丘人。七岁能为文，对策高第。调永寿尉，蒲州司兵参军。时司户韦暠善判，司士李亘工书，而彦伯属辞，称河东三绝。屡迁给事中，预修《三教珠英》。由宗正卿出为齐州刺史，移蒲州，擢修文馆学士、工部侍郎，历太子宾客卒。彦伯文章典缛，晚年好为强涩之体，颇为后进所效。集二十卷，今编诗一卷。<3>0185
<1>徐月英<2>徐月英，江淮间妓也。有集行世，今存诗二首。<3>1762
<1>徐知仁<2>徐知仁，开元时人。诗一首。<3>0322
<1>徐仲雅<2>徐仲雅，其先秦中人，徙居长沙。事马氏，为观察判官、天册府学士。所业百馀卷行世，今存诗六首。<3>1541
<1>徐夤<2>徐夤，字昭梦，莆田人。登乾宁进士第，授秘书省正字。依王审知，礼待简略，遂拂衣去，归隐延寿溪。著有《探龙》、《钓矶》二集，编诗四卷。<3>1347
<1>徐珩<2>徐珩，高宗时人。诗一首。<3>0106
<1>徐铉<2>徐铉，字鼎臣，广陵人。十岁能属文，与韩熙载齐名，江东谓之韩徐。仕吴为秘书郎。仕南唐，历中书舍人、翰林学士、吏部尚书。归宋，为散骑常侍，坐贬卒。铉文思敏速，凡所撰述，往往执笔立就。精小学，篆隶尤工。集三十卷，今编诗六卷。<3>1488
<1>徐锴<2>徐锴，字楚金，广陵人，铉之弟。南唐时为屯田郎中、知制诰、集贤殿学士。集十五卷，今存诗五首。<3>1489
<1>徐皓<2>徐皓。高宗时人。诗一首。<3>0169
<1>许瀍<2>许瀍，开成初进士。诗一首。<3>1078
<1>许彬<2>许彬（一作郴，一作琳），睦州人，举进士不第，与郑谷同时。诗一卷。<3>1311
<1>许鼎<2>许鼎，梁贞明六年登第。诗二首。<3>1441
<1>许浑<2>许浑，字用晦，丹阳人。故相圉师之后，太和六年进士第，为当涂、太平二县令，以病免，起润州司马。大中三年，为监察御史。历虞部员外郎，睦、郢二州刺史。润州有丁卯桥，浑别墅在焉。因以名其集。集二卷。今编诗十一卷。<3>1068
<1>许坚1<2>许坚，有异术，尝往来庐阜茅山间。李璟时，以异人召，不至，后不知所终。诗五首。<3>1503
<1>许碏<2>许碏，高阳人。累举不第，学道于王屋。周游名山洞府，到处于石崖峭壁人不及处题云：许碏自峨嵋山寻偃月子到此。笔踪神异，竟莫详偃月子也。游庐江，醉吟一诗，人皆笑为风狂。后插花作舞，上酒楼醉歌，升仙去。<3>1902
<1>许景先<2>许景先，义兴人。举进士，授夏阳尉。神龙初，拜左拾遗，擢中书舍人。与齐浣、王丘、韩休、张九龄更知制诰，俱以文翰见称。开元中，帝自择刺史，景先首中其选，自吏部侍郎出为虢州刺史。卒侍中。诗五首。<3>0314
<1>许敬宗<2>许敬宗，字延族。杭州新城人，善心子也。隋时官直谒者台奏通事舍人事。入唐，为著作郎，兼修国史。寻贬洪州司马，累转给事中。复修史，迁太子右庶子。高宗即位，擢礼部尚书。历侍中、中书令、右相，卒谥曰缪。集八十卷，今编诗二十七首。<3>0063
<1>许康佐<2>许康佐，贞元中举进士、宏辞。累迁中书舍人、翰林学士，与王起俱为文宗宠礼，终礼部尚书。诗二首。<3>0772
<1>许玫<2>许玫，太和元年登进士第，兄弟琯、瓘皆高科。诗一首。<3>1049
<1>许孟容<2>许孟容，京兆长安人。举进士甲科。贞元初，为张建封从事，四迁侍御史。德宗知其才，征为礼部员外郎，迁给事中，多所论奏。元和中，由太常卿为尚书左丞。居官守正，善拔士，议论人物，有大臣风采。诗三首。<3>0781
<1>许三畏<2>许三畏，僖宗时进士。诗一首。<3>1290
<1>许棠<2>许棠，字文化，宣州泾县人。咸通十二年，登进士第，授泾县尉，又尝为江宁丞。集一卷，今编诗二卷。<3>1250
<1>许天正<2>许天正，汝南人。为陈元光副使。博学能文，历宣威将军。诗一首。<3>0113
<1>许宣平<2>许宣平，新安歙人。景云中，隐城阳山南坞，结庵以居。时或负薪卖，担挂一花瓠及曲竹杖，每醉，拄之以归。尝于同华间题诗传舍，李白东游，览之，曰：“此仙诗也。”及新安，累访之不得。后咸通七年，郡人许明奴家有妪入山采樵，见一人坐石上，食桃甚大，自称明奴之祖，即宣平也。与一桃食妪，妪后却食轻健，入山不归。<3>1880
<1>许瑶<2>许瑶，官御史。诗一首。<3>0481
<1>许尧佐<2>许尧佐，康佐之弟，擢进士第，为太子校书郎，终谏议大夫。诗一首。<3>0773
<1>许昼<2>许昼，睢阳人。天复四年及第。诗二首。<3>1362
<1>许圉师<2>许圉师，安陆人。有器干，博涉艺文，举进士。显庆中，累迁黄门侍郎，同中书门下三品，四迁为左相。坐事，贬刺史。吏有犯赃，圉师赐《清白诗》以激之，遂改节为廉士，其宽厚如此。诗一首。<3>0114
<1>许稷<2>许稷，贞元进士第。诗二首。<3>0803
<1>轩辕弥明<2>轩辕弥明，元和中衡山道士。诗一首。<3>1862
<1>宣宗宫人<2>宣宗宫人，姓韩氏。诗一首。<3>1688
<1>薛zm<2>薛zm，河东人，德宗朝诗人也。诗一首。<3>0922
<1>薛昚惑<2>薛昚惑，善投壶，背后投之，龙跃隼飞，百发百中，时推为绝艺。诗一首。<3>0119
<1>薛存诚<2>薛存诚，字资明，河东人。登贞元进士第。元和末，官至御史中丞。诗十二首。<3>0882
<1>薛逢<2>薛逢，字陶臣，蒲州河东人。会昌初，擢进士第，授为万年尉，直弘文馆，历侍御史、尚书郎，出为巴州刺史。复斥蓬州，寻以太常少卿召还，历给事中，迁秘书监，卒。集十卷，今编诗一卷。<3>1108
<1>薛据<2>薛据，河中宝鼎人。开元十九年登第，尚书水部郎中，赠给事中。据与王维、杜甫最善。子美赠诗云：“文章开穾oK，才力老益神。”高適赠诗云：“隐轸经济具，纵横建安作。”刘长卿亦有赠诗，皆推重之。据为人骨鲠，有气魄。诗十二首。<3>0530
<1>薛克构<2>薛克（一作尧）构，天授中，官至麟台监。诗一首。<3>0105
<1>薛令之<2>薛令之，闽之长溪人。肃宗为太子时，令之以右补阙兼侍读，积岁不迁，乃弃官，徒步归乡里。及肃宗即位，以旧恩召，而令之已前卒。诗二首。<3>0500
<1>薛蒙<2>薛蒙，考功郎。诗一首。<3>1174
<1>薛能<2>薛能，字太拙，汾州人，登会昌六年进士第。大中末，书判中选，补盩厔尉。李福镇滑，表署观察判官，历御史、都官刑部员外郎。福徙西蜀，奏以自副。咸通中，摄嘉州刺史，迁主客、度支、刑部郎中，权知京兆尹事，授工部尚书，节度徐州，徙忠武。广明元年，徐军戍溵水，经许，能以旧军，馆之城中。军惧见袭，大将周岌乘众疑逐能，自称留后，因屠其家。能僻于诗，日赋一章，有集十卷，今编诗四卷。<3>1142
<1>薛奇童<2>薛奇童（一作章），大理司直。诗七首。<3>0442
<1>薛戎<2>薛戎，字元夫，河中人。历衢、湖、常三州刺史，终浙东观察使。诗四首。<3>0718
<1>薛涛<2>薛涛，字洪度。本长安良家女，随父宦，流落蜀中，遂入乐籍。辨慧工诗，有林下风致。韦皋镇蜀，召令侍酒赋诗，称为女校书。出入幕府，历事十一镇，皆以诗受知，暮年屏居浣花溪。著女冠服。好制松花小笺，时号薛涛笺。有《洪度集》一卷，今编诗一卷。<3>1764
<1>薛瑶<2>薛瑶，东明国人，左武卫将军承冲之女，嫁郭元振为妾。诗一首。<3>1715
<1>薛业<2>薛业，天宝间处士。西游庐山，赵补阙骅、王侍御定、张评事有略，各以文为赠。独孤及尝称其敦于诗，困于学，敏于行。口弗言禄，禄亦不及。识其真者，以为永叹。诗二首。<3>0361
<1>薛宜僚<2>薛宜僚，会昌中为左庶子。诗二首。<3>1102
<1>薛莹<2>薛莹，文宗时人，《洞庭诗集》一卷。今存十首。<3>1084
<1>薛元超<2>薛元超，收之子。九岁袭父爵。及长，好学，善属文，太宗重之。令尚和静县主，累授太子舍人，与修《晋书》。高宗时，累擢中书舍人，所荐士若任希古、郭正一、崔融等皆以才自名。上元初，同中书门下三品。政出武氏，因阳喑乞骸骨卒。集四十卷，今存诗一首。<3>0085
<1>薛昭纬<2>薛昭纬，河东人。乾宁中，为礼部侍郎。天复中，累贬谿州司马。诗二首。<3>1317
<1>薛昭蕴<2>蜀侍郎。词十九首。<3>1946
<1>薛准<2>薛准，员外郎。天复中卒。诗一首。<3>1363
<1>薛沆<2>庐州刺史。<3>1674
<1>薛媛<2>薛媛，濠梁人，南楚材妻也。诗一首。<3>1710
<1>薛曜<2>薛曜，元超子，以文学知名。尚城阳公主，子绍尚太平公主。绍兄顗惧太盛，以问从兄克。克曰：“帝甥尚主，由来故事。但以恭慎行之，何惧也？”圣历中，与修《三教珠英》，官正谏大夫。集二十卷，今存诗五首。<3>0190
<1>薛稷<2>薛稷，字嗣通，汾阴人，道衡曾孙，魏徵外甥也。擢进士第。景龙中，昭文馆学士。睿宗立，拜中书侍郎，参知机务，历太子少保，以翊赞功封晋国公。工书画。诗十四首。<3>0209
<1>薛馧<2>薛（一作蒋）馧，字馥，彦辅孙女也。诗三首。<3>1706
<1>严公弼<2>严公弼梓州人，擢进士第，袭父震爵，封郧国公。诗一首。<3>0907
<1>严公贶<2>严公贶，公弼之弟。诗一首。<3>0908
<1>严识玄<2>严识玄，魏州刺史，后为兵部郎中。诗一首。<3>1567
<1>严维<2>严维，字正文，越州山阴人。至德二载进士，擢辞藻宏丽科，调诸暨尉，辟河南幕府，终秘书省校书郎。与刘长卿善。诗一卷。<3>0585
<1>严武<2>严武，字季鹰，华州人，工部侍郎挺之之子。以荫调太原府参军，累迁殿中侍御史。从明皇入蜀，擢谏议大夫。至德初，房琯以其名臣子，荐为给事中。历剑南节度使，入为太子宾客兼御史大夫。改吏部侍郎，寻转黄门侍郎，再为成都尹。以破吐蕃功，进检校吏部尚书，封郑国公。最善杜甫，其复镇剑南，甫往依之。诗六首。<3>0575
<1>严休复<2>严休复，官散骑常侍，平卢节度使。诗二首。<3>0859
<1>严续姬<2>南唐仆射严续请韩熙载撰父神道碑，奉一歌妓润笔。文成，但叙谱系品秩。续乞改窜，熙载还其所赠，姬因题诗泥金双带而去。诗一首。<3>1737
<1>严郾<2>严郾，唐末人。诗二卷，今存二首。<3>1393
<1>严恽<2>严恽，字子重，吴兴人。举进士不第，与杜牧游。诗一首。<3>1092
<1>颜令宾<2>颜令宾，南曲妓也。诗一首。<3>1755
<1>颜仁郁<2>颜仁郁，字文杰，泉州人。仕王审知为归德场长。诗二首。<3>1561
<1>颜师古<2>颜师古，字籀，（《旧唐书》云：颜籀，字师古。）雍州万年人，齐黄门侍郎之推之孙。博览群书，尤精训诂。隋末为安养尉，高祖入关，谒见长春宫，授朝散大夫。累迁中书舍人，专掌机密。太宗初，擢中书侍郎。考定五经，多所釐正，颁其书令天下学习。所注班固《汉书》、《急就章》，大行于世。终秘书监、弘文馆学士。集六十卷，今存诗一首。<3>0044
<1>颜允南<2>历官司封郎中、国子司业。<3>1610
<1>颜真卿<2>颜真卿，字清臣，京兆长安人。博学，工辞章。事亲孝。开元中举进士，又擢制科。调醴泉尉，累迁殿中侍御史。忤宰相杨国忠，出为平原太守。安禄山反，河朔尽陷，独平原城守具备，使司兵参军李平驰奏。明皇大喜，即拜户部侍郎。肃宗即位灵武，真卿数遣使以蜡丸裹书陈事。拜工部尚书，兼御史大夫，为河北招讨采访处置使。至德二年，朝于凤翔，授宪部尚书，迁御史大夫。军国之事，知无不言。为宰相所忌，出为冯翊太守，改蒲州刺史。御史唐旻诬劾，贬饶州刺史。旋拜浙西节度使，召入为刑部侍郎。李辅国衔之，贬蓬州长史。代宗立，起为户部侍郎，除荆南节度使。未行，改尚书右丞。寻除检校刑部尚书，兼御史大夫，封鲁国公。与元载不合，贬峡州别驾，改吉州司马，迁抚、湖二州刺史。载诛，擢刑部尚书，进吏部。卢gX当国，益恶之，改太子太师。李希烈陷汝州，gX奏遣真卿往谕，拘胁累岁，不屈而死。赠司徒，谥文忠。真卿立朝正色，刚而有礼，非公言直道，不萌于心。天下不以姓名称，而独曰鲁公。善正、草书，笔力遒婉，世宝传之。诗一卷。<3>0415
<1>颜荛<2>颜荛，登进士第。昭宗时为中书舍人。诗一首。<3>1399
<1>颜萱<2>颜萱，字弘至，江南进士，中书舍人荛之弟。诗三首。<3>1270
<1>颜粲<2>颜粲，登建中进士第。诗二首。<3>0758
<1>阎朝隐<2>阎朝隐，字友倩，赵州栾城人。连中进士、孝弟廉让科。性滑稽，属辞奇诡，为武后所赏。累迁给事中，预修《三教珠英》。圣历中，转麟台少监，坐附张易之徙岭外。景龙时，还为著作郎。先天中，除秘书少监，后贬通州别驾。诗十三首。<3>0154
<1>阎防<2>阎防，开元、天宝间有文名。谪官长沙司户。孟浩然有《湖中旅泊寄阎九司户诗》，又尝与薛据读书终南丰德寺。诗五首。<3>0529
<1>阎济美<2>阎济美，大历十年进士第。元和初，刺华州。贞元末，历福建观察使，终工部尚书。诗二首。<3>0636
<1>阎宽<2>阎宽，醴泉尉。诗五首。<3>0454
<1>阎立本<2>阎立本，雍州万年人。太宗时为主爵郎，显庆中，累官将作大匠，代兄立德为工部尚书。总章初，迁右相，后改中书令。立本有应务才，尤善图画，工于写真。秦府十八学士图及贞观中凌烟阁功臣图，并其迹也。诗一首。<3>0088
<1>阎选<2>后蜀处士。词十首。<3>1952
<1>杨濬<2>杨濬，贞观时人。诗一首。<3>0061
<1>杨乘<2>杨乘，发之子。大中初，登进士第。终殿中侍御史。发兄弟四人，与诸群从，皆以文学登高第，时号修行杨家。诗五首。<3>1063
<1>杨德麟<2>杨德麟，司农少卿敬之之小女也。诗一首。<3>1707
<1>杨鼎夫<2>杨鼎夫，成都人。举进士，为蜀安思谦幕吏，判榷盐院事。诗一首。<3>1524
<1>杨发<2>杨发，字至之，冯翊人。以父遗直客苏州，因家焉。登太和四年进士第，历太常少卿，出为苏州刺史，即其乡里也。后为岭南节度使，以严为治。军乱，贬婺州刺史。诗十三首。<3>1061
<1>杨汉公<2>杨汉公，字用乂，虞卿之弟。太和八年擢进士第，累官司封郎中。坐虞卿，出刺舒州。徙湖、亳、苏三州，终桂林观察使。诗二首。<3>1052
<1>杨衡<2>杨衡，字仲师，吴兴人。初与符载、崔群、宋济隐庐山，号山中四友。后登第，官至大理评事。诗一卷。<3>0878
<1>杨鸿<2>杨鸿，开成二年登进士第。诗一首。<3>1081
<1>杨厚<2>杨厚，贞元间诗人。诗一首。<3>0925
<1>杨徽之<2>杨徽之，楚马殷时人。诗一首。<3>1543
<1>杨敬述<2>杨敬述，则天时右玉钤卫郎将，左奉宸内供奉。诗一首。<3>0191
<1>杨敬之<2>杨敬之，字茂孝，元和初，登进士第，擢累屯田、户部二郎中。坐李宗闵党，贬连州刺史。文宗向儒术，以敬之为国子祭酒。诗二首。<3>0954
<1>杨炯<2>杨炯，华阴人。幼聪敏博学，善属文。年十一，举神童，授校书郎，为崇文馆学士，迁詹事司直。恃才简倨，人不容之。武后时，左转梓州司法参军。秩满，迁婺州盈川令。卒于官。中宗即位，以旧僚赠著作郎。炯闻时人以四杰称，乃自言曰：“吾愧在卢前，耻居王后。”张说曰：“杨盈川文思如悬河注水，酌之不竭，既优于卢，亦不减王也。”有《盈川集》三十卷，今存诗一卷。<3>0129
<1>杨巨源<2>杨巨源，字景山，河中人。贞元五年擢进士第，为张弘靖从事，由秘书郎擢太常博士、礼部员外郎，出为凤翔少尹。复召除国子司业，年七十致仕归，时宰白以为河中少尹，食其禄终身。集五卷。今编诗一卷。<3>0791
<1>杨浚<2>杨浚，官校书郎。开元中，尝作《圣典》三卷上之。诗三首。<3>0365
<1>杨莱儿<2>杨莱儿，字蓬仙。利口敏妙。进士赵光远一见溺之，后为豪家所得。诗二首。<3>1752
<1>杨牢<2>杨牢，字松年，弘农人。父从田弘正，死于赵军。牢走常山二千里，号伏叛垒，求尸归葬，衔哀雨血，时称孝童。年十八，登大中二年进士第，最有诗名。诗二首。<3>1170
<1>杨廉<2>杨廉（一作庶），自省郎为给事中。诗二首。<3>0266
<1>杨凌<2>杨凌，字恭履。少以篇什著声，官终侍御史。诗一卷。<3>0664
<1>杨凝<2>杨凝，字懋功。由协律郎三迁侍御史，为司封员外郎，徙吏部，稍迁右司郎中，终兵部郎中。集二十卷，今存一卷。<3>0663
<1>杨凝式<2>杨凝式，字景度，宰相涉之子。昭宗朝登进士第，历事唐、晋、汉、周，官至太子太保。诗三首。<3>1357
<1>杨凭<2>杨凭，字虚受，弘农人，与弟凝、凌皆工文辞。大历中，踵擢进士第，时称三杨。凭重交游，尚气节，与穆质、许孟容、李鄘相友善，号杨穆许李。历事节度府，召为监察御史，累拜京兆尹。与李夷简素有隙，因擿发他罪，欲抵以死，宪宗以凭治京兆有绩，但贬临贺尉。俄徙杭州长史，以太子詹事卒。诗一卷。<3>0662
<1>杨奇鲲<2>杨奇鲲，南诏宰相，有词藻。僖宗幸蜀时，来朝行在。诗一首。<3>1419
<1>杨容华<2>杨容华，华阴人，炯之侄女。诗一首。<3>1693
<1>杨汝士<2>杨汝士，字慕巢，虞卿从弟。元和四年，擢进士第。牛僧孺、李宗闵待之善，引为中书舍人。开成初，由兵部侍郎出镇东川，入为吏部侍郎，终刑部尚书。诗七首。<3>0963
<1>杨师道<2>杨师道，字景猷，华阴人，隋宗室也。清警有才思。入唐，尚桂阳公主，封安德郡公。贞观中，拜侍中，参豫朝政，迁中书令，罢为吏部尚书。师道善草隶，工诗，每与有名士燕集，歌咏自适。帝每见其诗，必吟讽嗟赏。后赐宴，帝曰：“闻公每酣赏，捉笔赋诗，如宿构者，试为朕为之。”师道再拜，少选辄成，无所窜定，一座嗟伏。卒谥曰懿。集十卷，今编诗一卷。<3>0062
<1>杨收<2>杨收，字藏之，发之弟。十三善文咏，吴人呼为神童。会昌元年登第，累官中书侍郎同平章事。为韦保衡所倾，长流驩州，赐死。诗三首。<3>1062
<1>杨思玄<2>杨思玄，师道兄子。高宗时，为吏部侍郎，国子祭酒。诗二首。<3>0101
<1>杨嗣复<2>杨嗣复，字继之，於陵子也。贞元中擢第，初署幕府，进右拾遗，累迁中书舍人。牛僧孺、李宗闵引之，由户部侍郎擢尚书右丞。太和中，宗闵罢相，嗣复出为剑南东川节度使。宗闵复知政事，入为户部侍郎，俄拜同中书门下平章事。武宗立，贬潮州刺史。宣宗大中初，以吏部尚书召。卒谥孝穆。诗五首。<3>0877
<1>杨廷玉<2>则天表侄，为嘉兴令，贪猥无厌。御史康xO推奏，断死，敕免。<3>1918
<1>杨系<2>杨系，大历进士第。诗一首。<3>0656
<1>杨续<2>杨续，师道之兄。有辞学。贞观中为郓州刺史。诗一首。<3>0055
<1>杨颜<2>杨颜，登开元进士第。诗一首。<3>0409
<1>杨炎<2>杨炎，字公南，凤翔人。初为河西节度掌书记，拜起居舍人。历礼部郎中，迁中书舍人，与常衮并掌纶诰。衮长于除书，炎善于德音，时称“常杨”。进吏部侍郎，坐附元载，贬道州司马。德宗即位，崔祐甫荐其文学器用，上亦自闻其名，拜门下侍郎同平章事。再贬崖州司马。炎初奏请内府租赋仍归左藏库，及定两税法，颇有嘉声。专政后，惟务报雠构害，意为爱憎，卒至赐死。集十卷。今存诗二首。<3>0373
<1>杨义方<2>眉山人，王建时举进士。<3>1664
<1>杨虞卿<2>杨虞卿，字师皋，弘农人。元和五年擢进士第，为校书郎，擢监察御史。牛僧孺、李宗闵辅政，引为弘文馆学士、给事中，号为党魁。历工部侍郎、京兆尹，贬虔州司户卒。诗一首。<3>0962
<1>杨玉环<2>杨贵妃，蒲州永乐人，丐籍女官，号太真。善歌舞，邃晓音律，智算警颖，恩幸无比，宫中号娘子。天宝初，进册贵妃，十五载。西幸至马嵬，缢路祠下。有诗一篇。<3>0015
<1>杨昭俭<2>杨昭俭，石晋时人，官尚书。诗一首。<3>1461
<1>杨知至<2>杨知至，字几之，汝士之子，登进士第。初为浙东团练判官，后以比部郎中、知制诰，终户部侍郎。诗二首。<3>1160
<1>杨志坚<2>杨志坚，临川人。与颜真卿同时。诗一首。<3>0429
<1>杨重玄<2>杨重玄，开元进士。诗一首。<3>0231
<1>杨夔<2>杨夔，唐末为田頵客。集五卷，今存诗十二首。<3>1553
<1>杨凫<2>字舄之，闽人。<3>1672
<1>杨谏<2>杨谏，永乐丞，诗二首。<3>0443
<1>杨郇伯<2>杨郇伯，与窦常同时。诗一首。<3>0607
<1>杨洵美<2>杨洵美，登宝历元年进士第，终监察御史。诗一首。<3>1041
<1>杨玢<2>杨玢，字靖夫，虞卿之曾孙也。蜀王建时，累官礼部尚书。衍嗣位，谪荣经尉。乾德中，复为太常少卿。后归唐，授工部尚书。诗三首。<3>1522
<1>杨贲<2>杨贲，天宝三年登第。诗一首。<3>0471
<1>杨於陵<2>杨於陵，字达夫，弘农人。年十九，擢进士第，节度使韩滉奇之，妻以女。滉为相，方权幸，於陵不欲进取，退庐建昌。滉卒，乃为膳部员外郎。历中书舍人、户部侍郎。元和初，出为岭南节度使。穆宗立，迁户部尚书，以左仆射致仕。於陵器量方峻，节操坚明，时人尊仰之。卒赠司空。诗三首。<3>0780
<1>羊士谔<2>羊士谔，泰山人。登贞元元年进士第，累至宣歙巡官。元和初，拜监察御史，坐诬李吉甫，出为资州刺史。诗一卷。<3>0790
<1>羊滔<2>羊滔，泰山人，大历中宏词及第。诗四首。<3>0717
<1>羊昭业<2>羊昭业，字振文，吴人，唐末登进士第。大顺中，尝预修国史。有集十五卷，今存诗一首。<3>1269
<1>姚崇<2>姚崇，初名元崇，又名元之，陕州人。贞观中，应下笔成章举，授濮州司仓，五迁夏官郎中。时契丹扰河北，军机填委，元崇剖析若流，则天奇之，超迁夏官侍郎，寻同凤阁鸾台平章事。中宗朝，出为刺史。睿宗立，拜兵部尚书，同中书门下。进中书令，后复贬刺史。先天中，还为尚书。知政事，迁紫微令。开元中，与卢怀慎、源乾曜同居宰执。崇独当重任，明于庶务，断割不滞，号称名相。寻荐宋璟自代，以开府仪同三司罢政，仍五日一参，入阁供奉。集十卷，今存诗六首。<3>0142
<1>姚发<2>姚发，天宝十二年登进士第。诗一首。<3>0491
<1>姚合<2>姚合，陕州硖石人，宰相崇曾孙，登元和进士第，授武功主簿，调富平、万年尉。宝历中监察御史、户部员外郎，出荆、杭州刺史，后为给事中、陕虢观察使。开成末，终秘书监。与马戴、费冠卿、殷尧藩、张籍游，李频师之。合诗名重于时，人称姚武功云。诗七卷。<3>1004
<1>姚康<2>姚康，字汝谐，下邽人。登元和十五年进士第，试右武卫曹参军、剑南观察推官。大中时，终太子詹事。诗四首。<3>0789
<1>姚伦<2>姚伦，扬州大都督府参军。诗二首。<3>0602
<1>姚系<2>姚系，宰相崇之曾孙，为门下典仪。《韦应物集》有《送姚系还河中诗》。或云河中人。诗十首。<3>0531
<1>姚向<2>姚向，长庆二年西川节度判官。诗二首。<3>0786
<1>姚岩杰<2>姚岩杰，梁公崇裔孙，以诗酒放游江左。《象溪子》二十卷，今存诗一首。<3>1304
<1>姚月华<2>姚月华，尝梦月坠妆台，觉而大悟，聪慧过人。少失母，随父寓扬子江，见邻舟书生杨达诗，命侍儿乞其稿。达立缀艳诗致情，自后屡相酬和。会其父有江右之行，踪迹遂绝。诗六首。<3>1731
<1>姚鹄<2>姚鹄，字居云，蜀人。登会昌三年进士第。诗一卷。<3>1131
<1>叶法善<2>叶法善，字道元，一字太素，家于松阳。遍历名山，得道术。高宗征之，驻景龙观。明皇朝，试法多灵验。开元八年，年一百七岁，化去，留三诗于座侧。<3>1878
<1>叶季良<2>叶季良，登贞元进士第。诗三首。<3>0880
<1>叶元良<2>一作叶元亮。诗一首。<3>1601
<1>伊璠<2>伊璠，咸通四年，登进士第，为泾阳令。诗一首。<3>1229
<1>伊用昌<2>伊用昌，不知何许人。与其妻乞食，多在江右庐陵、宜春诸郡。出语轻忽，常为人殴击，呼之为伊风子。爱作《望江南》词，与妻唱和，词皆有旨。妻有殊色。豪富子弟以言笑戏调，不可犯。夫妻至南城县，丐死牛肉，食之死。后人有见之者，夫妻皆蹑虚而行。发视所埋处，惟有烂牛肉，无别物。<3>1900
<1>宜芬公主<2>公主本豆卢氏女，有才色。天宝四载，奚霫无主，安禄山请立其质子，而以公主配之。上遣中使护送，至虚池驿，悲愁作诗一首。<3>0021
<1>易思<2>一作易偲。诗四首。<3>1592
<1>易重<2>易重，字鼎臣，宜春人。会昌五年进士第，官至大理评事。诗一首。<3>1134
<1>义净<2>义净（一作净义），字文明，范阳人，俗姓张氏。咸亨初，往西域，遍历三十馀国，经二十五年，求得梵本四百部，归译之。诗六首。<3>1783
<1>殷七七<2>殷七七，名天祥，又名道筌。尝自称七七，不知何所人。游行天下，不测其年寿。面光白，若四十许人。每日醉歌道上。周宝镇浙西，师敬之。尝试其术，于九月令开鹤林寺杜鹃花，有验。<3>1895
<1>殷潜之<2>殷潜之，自称野人，与杜牧同时。诗一首。<3>1093
<1>殷少野<2>殷少野，天宝十二（一作六）年登进士第。诗一首。<3>0493
<1>殷文圭<2>殷文圭（宋时避讳，改殷为汤），池州人。居九华，苦学，所用墨池，底为之穴。唐末，词场请托公行，文圭与游恭独步场屋。乾宁中及第，为裴枢宣谕判官。后事杨行密，终左千牛卫将军。诗一卷。<3>1346
<1>殷尧藩<2>殷尧藩，苏州嘉兴人。元和中，登进士第，辟李翱长沙幕府，加监察御史，又尝为永乐令。诗一卷。<3>0996
<1>殷尧恭<2>殷尧（一作克）恭，元和间人。诗一首。<3>0928
<1>殷遥<2>殷遥，句容人。天宝间，忠王府曹参军。诗五首。<3>0345
<1>殷寅<2>殷寅，陈郡人。早孤，事母以孝闻。应宏词举，为永宁尉，与萧颖士善。诗二首。<3>0548
<1>阴行先<2>阴行先，开元间，为张说湘州从事。诗一首。<3>0227
<1>尹璞<2>尹璞，会昌后人。诗一首。<3>1064
<1>尹懋<2>尹懋，河间人。为张说岳州从事，官补阙。诗四首。<3>0225
<1>尹鹗<2>蜀参卿。词十六首。<3>1949
<1>隐峦<2>隐峦，唐末匡庐僧。诗五首。<3>1822
<1>隐求<2>一作隐丘。诗一首。<3>1848
<1>应物<2>应物，大中时江南诗僧也。尝与罗邺唱酬，作《九华山记》。诗二首。<3>1807
<1>庸仁杰<2>泉州人。初为僧，陈德诚劝之反初服，官终汾阳令。<3>1653
<1>雍陶<2>雍陶，字国钧，成都人。太和间第进士。大中八年，自国子毛诗博士出刺简州。诗一卷。<3>1065
<1>雍裕之<2>雍裕之，贞元后诗人也。诗一卷。<3>0914
<1>油蔚<2>油蔚，淮南幕职，奉使塞北。诗一首。<3>1579
<1>于濆<2>于濆，字子漪，咸通进士，终泗州判官。诗一卷。<3>1227
<1>于敖<2>于敖，字蹈中，江南人。登进士第，长庆中给事中，寻转工部侍郎，出为宣歙观察使，兼御史中丞。诗一首。<3>0756
<1>于瑰<2>于瑰字正德，敖之子。大中七年进士第一人。诗二首。<3>1176
<1>于季子<2>于季子，咸亨中登进士第，则天时司封员外。诗七首。<3>0192
<1>于结<2>于结，大历间人。崔宁尝欲荐为御史，为杨炎所沮。诗一首。<3>0603
<1>于经野<2>于经野，中宗时为户部尚书。诗一首。<3>0273
<1>于良史<2>于良史，徐州张建封从事。诗七首。<3>0615
<1>于邵<2>于邵，字相门，京兆万年人。天宝末，进士登科，书判超绝，授崇文馆校书郎，历比部郎中，出为巴州刺史。时夷獠聚众围州，邵遣使谕降，儒服出城，群盗罗拜解散。节度使李抱玉以闻，迁梓州。后为礼部侍郎、史馆修撰，当时大诏令皆出其手。贞元中，重阳应制诗居次等，今不传。存乐章五首。<3>0527
<1>于武陵<2>于武陵，会昌时人。诗一卷。<3>1208"#800000" height="100%">\n<TBODY>\n<1>司马扎<2>司马扎，大中时诗人。诗一卷。<3>1209</>\n徐商\n<table bgColor="#FFFFFF" border="1" borderColor="#86530D" cellPadding="0" cellSpacing="0"\nwidth="100%" background="qtspic_1116.gif" bordercolorlight="#800000"\nbordercolordark="#800000" height="徐商，字义声（一云字秋卿），新郑人。擢进士第，大中时尚书左丞。咸通四年，以兵部尚书同平章事，后出为襄州节度。诗一首。<3>1210
<1>于兴宗<2>于兴宗，大中时御史中丞，守绵州，后为洋州节度。诗二首。<3>1168
<1>于尹躬<2>于尹躬，大历进士。元和间为中书舍人，左迁洋州刺史。诗一首。<3>0681
<1>于志宁<2>于志宁，字仲谧，高陵人。隋末有名。高祖入关，礼遇之。为太宗天策府从事中郎，侍从征伐，兼文学馆学士。太宗宴贵臣内殿，志宁以非三品，不至。上怪之，特令预宴，即加散骑常侍，为太子詹事。数有规谏。高宗朝，拜尚书左仆射，兼太子少师。集四十卷，今存诗一首。<3>0048
<1>于邺<2>于邺，唐末进士。诗一卷。<3>1377
<1>于逖<2>于逖，开元时人，李白、独孤及皆有诗赠之，亦与元结友善。诗二首。<3>0566
<1>于頔<2>于頔，字允元，河南人。以荫补千牛，擢累驾部郎中，湖、苏二州刺史，襄州节度观察使。元和初，拜司空。寻贬恩王傅，终太子宾客。诗二首。<3>0936
<1>于鹄<2>于鹄，大历、贞元间诗人也。隐居汉阳，尝为诸府从事。诗一卷。<3>0704
<1>虞世南<2>虞世南，字伯施，余姚人。沉静寡欲，精思读书，至累旬不盥栉。文章婉缛，见称于仆射徐陵，由是有名。在隋，官秘书郎，十年不徙。入唐，为秦府记室参军，迁太子中舍人。太宗践祚，历弘文馆学士、秘书监。卒谥文懿。太宗称其德行、忠直、博学、文词、书翰为五绝。手诏魏王泰曰：“世南当代名臣，人伦准的，今其云亡，石渠、东观中无复人矣。”集三十卷，今编诗一卷。<3>0065
<1>虞有贤<2>虞有贤，唐末道士。诗一首。<3>1871
<1>俞简<2>俞简，贞元进士。诗一首。<3>0876
<1>鱼玄机<2>鱼玄机，字幼微（一字蕙兰），长安里家女。喜读书，有才思。补阙李亿纳为妾。爱衰，遂从冠帔于咸宜观。后以笞杀女童绿翘事，为京兆温璋所戮。今编诗一卷。<3>1765
<1>鱼又玄<2>鱼又玄，道士。诗一首。<3>1875
<1>宇文融<2>宇文融，京兆万年人，明辨有吏干。开元初，拜监察御史，充使搜括户口，奏置劝农判官十人，分行天下，颇扰人不便。进御史中丞，出为魏州刺史。请复九河旧道，开稻田以利人，回易陆运。入为鸿胪卿，兼户部侍郎，转黄门侍郎，同中书门下平章事。荐宋璟为右丞相，裴耀卿、许景先为侍郎，甚允朝廷之望。未几罢相，坐事贬严州卒。诗一首。<3>0302
<1>喻坦之<2>喻坦之，与许棠、张乔、郑谷、张蠙等同时，号十哲。诗一卷。<3>1349
<1>喻凫<2>喻凫，毗陵人，登开成五年进士第，终乌程尉。诗一卷。<3>1087
<1>元础<2>上都僧。<3>1853
<1>元淳<2>元淳，女道士，洛中人。存诗二首。<3>1767
<1>元德昭<2>字名远，杭州人，吴越相。<3>1662
<1>元晦<2>元晦，稹之从子。会昌初桂管观察使，终散骑常侍。诗二首。<3>1105
<1>元季川<2>元季川，大历、贞元间诗人也。一云名融，元结弟。诗四首。<3>0569
<1>元寂<2>元寂，俗姓高，居升元寺。保大中，授左街僧录，内供奉，赐紫。坐饮酒狂歌落职，后醉死于石子冈。诗一首。<3>1829
<1>元结<2>元结，字次山，河南人，少不羁，十七乃折节向学。擢上第，复举制科。国子司业苏源明荐之，结上时议三篇，擢右金吾兵曹参军，摄监察御史，为山南西道节度参谋，以讨贼功，迁监察御史里行。代宗立，授著作郎。久之，拜道州刺史，为民营舍给田，免徭役，流亡归者万余。进容管经略使，罢还京师。卒年五十，赠礼部侍郎。集十卷，今编诗二卷。<3>0510
<1>元兢<2>元兢，龙朔中官周王府参军， 著《古今诗人秀句》二卷及《诗格》一卷。诗一首。<3>1956
<1>元万顷<2>元万顷，洛阳人，后魏景穆皇帝之裔，起家通事舍人。乾封中，从英国公李勣征高丽，令作檄文。万顷讥其不知守鸭绿之险。莫离支报曰，谨闻命矣。遂移兵守鸭绿，兵不得入。坐流岭外，遇赦还，为北门学士。则天时，迁凤阁侍郎，坐与徐敬业兄弟友善，贬死。诗四首。<3>0096
<1>元希声<2>元希声，河南人。七岁善属文，举进士。累官司礼博士，预修《三教珠英》。景龙初，进吏部侍郎。集三十卷，今存诗八首。<3>0256
<1>元友让<2>元友让，元结子，见《永州志》。按元结集载，长子友直，次子友正，此盖其幼子也。诗一首。<3>0557
<1>元友直<2>元友直，结之子，大历进士。诗一首。<3>0655
<1>元载<2>元载，字公辅，岐山人。嗜学好属文，以明庄、老、文、列四子之学，策入高科。初授新平尉，历度支郎中。肃宗嘉其奏对，委以国计。充使江淮，都领漕輓。俄迁户部侍郎度支使，并诸道转运使。以附李辅国，迁中书侍郎同平章事，排去忠良，引用贪猥。大历中，以贿败，伏诛。集十卷。今存诗一首。<3>0374
<1>元孚<2>元孚，宣城开元寺僧，与许浑同时，或曰楚中僧。诗二首。<3>1805
<1>元晟<2>元晟，河南府进士。诗一首。<3>0489
<1>元稹<2>元稹，字微之，河南河内人。幼孤，母郑贤而文，亲授书传。举明经书判入等，补校书郎。元和初，应制策第一。除左拾遗，历监察御史。坐事贬江陵士曹参军，徙通州司马。自虢州长史征为膳部员外郎，拜祠部郎中、知制诰。召入翰林为中书舍人、承旨学士，进工部侍郎同平章事。未几罢相，出为同州刺史。改越州刺史、兼御史大夫、浙东观察使。太和初，入为尚书左丞、检校户部尚书，兼鄂州刺史、武昌军节度使。年五十三卒，赠尚书右仆射。稹自少与白居易倡和，当时言诗者称“元白”，号为“元和体”。其集与居易同名长庆。今编诗二十八卷。<3>0847
<1>袁傪<2>袁傪，官御史中丞、兵部侍郎。诗二首。<3>0518
<1>袁瓘<2>袁瓘，明皇时官赣县尉。诗二首。<3>0367
<1>袁不约<2>袁不约，字还朴，长庆三年进士第。李固言在成都，辟为幕官，加检校侍郎。诗一卷，今存四首。<3>1030
<1>袁高<2>袁高，字公颐，恕己之孙，擢进士第。建中中，拜京畿观察使。坐累贬韶州刺史，复拜给事中。宪宗时，特赠礼部尚书。诗一首。<3>0738
<1>袁郊<2>袁郊，字之仪，朗山人，滋之子也。咸通时，为祠部郎中。昭宗朝，为翰林学士。诗四首。<3>1221
<1>袁朗<2>袁朗，雍州长安人。勤学，好属文。在陈释褐秘书郎，甚为江总所重。尝制千字诗，当时以为盛作。后主召入禁中，使为月赋，染翰立成。迁太子洗马。仕隋，为仪曹郎。入唐，授齐王文学，转给事中。贞观初卒。太宗称其谨厚，悼惜之。集十四卷，今存诗四首。<3>0041
<1>袁恕己<2>袁恕己，沧州东光人。长安中，历司刑少卿，预诛二张，又从相王统南衙兵，备非常，以功为中书侍郎，进中书令，封南阳郡王。后贬死环州。诗一首。<3>0236
<1>袁邕<2>袁邕，天宝、大历间人。诗一首。<3>0525
<1>袁晖<2>袁晖，以魏知古荐，为左补阙。开元中，马怀素请校正群籍，晖自邢州司户参军预焉。诗八首。<3>0320
<1>袁皓<2>袁皓，宜春人，登咸通进士第。僖宗狩蜀，擢仓部员外郎。龙纪中，为集贤殿图书使，自称碧池处士。《碧池书》三十卷，今存诗四首。<3>1240
<1>员半千<2>员半千，晋州临汾人，本名馀庆。其师王义方器之曰：“五百岁一贤者生，子宜当之。”因改名半千。应八科师举，授武陟尉。岁旱，发粟赈饥，为薛元超所称。垂拱中，补左卫胄曹，充吐蕃宣慰使。则天曰：“久闻卿名，谓是古人，不意乃在朝列。”即使入阁供奉。证圣中。为弘文馆学士，仍分日待制，五迁正谏大夫，预修《三教珠英》。中宗时，为濠州刺史。睿宗征拜太子右谕德，兼崇文馆学士。性乐山水，开元中，卜居尧山，年九十四卒。集十卷，今存诗三首。<3>0213
<1>源光裕<2>源光裕，乾曜从孙。累官中书舍人。删定开元新格。进尚书左丞，终郑州刺史。诗一首。<3>0290
<1>源乾曜<2>源乾曜，相州临漳人。举进士。景云中，累迁谏议大夫。开元初，以太常卿姜皎荐，拜少府少监，兼邠王府长史，寻迁户部侍郎，转尚书左丞。擢黄门侍郎，同平章事，进位侍中，后拜尚书左丞相，与张嘉贞、张说相次知政事。终太子少傅。诗四首。<3>0288
<1>苑gT<2>一作范gT。诗一首。<3>1599
<1>苑咸<2>苑咸，成都人。举进士登第，为李林甫书记。开元末上书，拜司经校书、中书舍人。尝为孙逖草除庶子诏，议者以为知言。王维尝谓舍人能书梵字，兼达梵音，曲尽其妙。诗二首。<3>0393
<1>越溪杨女<2>杨女，越溪人，为诗不过两句。有谢生求婚，其父出女句，令续之。女览而叹曰：“天生吾夫也。”后七年，忽题二句示谢，谢讶其不祥。女曰：“君且续之。”谢应声就，女即以首枕其膝而逝。<3>1744
<1>云表<2>云表，唐末于豫章讲法华慈恩大疏，法席称盛。诗一首。<3>1819
<1>曾麻几<2>曾麻几，吉州人。诗一首。<3>1586
<1>詹琲<2>詹琲，敦仁子，劝陈洪进纳土，归隐凤山。诗三首。<3>1534
<1>詹敦仁<2>詹敦仁，字君泽，固始人。初隐仙游，后为清溪令。诗六首。<3>1533
<1>詹雄<2>字伯镇，福州人，不第终。<3>1627
<1>湛贲<2>湛贲，宋长史茂之十二世孙。本家毗陵，后为宜春人。贞元中登第，尝以江阴县主簿权知无锡县事，后为毗陵守。诗三首。<3>0881
<1>章八元<2>章八元，睦州桐庐人，登大历六年进士第。贞元中，调句容主簿卒。诗一卷，今存六首。<3>0626
<1>章孝标<2>章孝标，桐庐人。登元和十四年进士第，除秘书省正字。太和中，试大理评事。诗一卷。<3>1019
<1>章玄同<2>章玄同，武后时人。久视中，张锡为相，请还庐陵王，坐流循州。玄同有流所赠诗，盖亦当时贬谪者。诗一首。<3>0238
<1>章碣<2>章碣，孝标之子，登乾符进士第，后流落不知所终。诗一卷。<3>1306
<1>张偁<2>张偁，九龄族孙，见《宰相世系表》。《纪事》云“天宝、至德间人”。诗一首。<3>0561
<1>张垍<2>张垍，说次子，尚宁亲公主，拜驸马都尉，许于禁中置内宅，侍为文章。坐事，出为卢溪司马，入为太常卿。禄山乱，受伪相命，死贼中。诗一首。<3>0200
<1>张抃<2>张抃，滑人。与张巡固守睢阳，城陷，死难者三十六人，抃其一也。宋汪应辰作庙记云：“初显于湖湘间，后及江右，至玉山，皆祀之。”碑载诗一首。<3>0422
<1>张濛<2>张濛，与陆贽同时。诗一首。<3>0649
<1>张安石<2>有《涪江集》一卷，今存诗二首。<3>1588
<1>张白<2>张白，衡州人。少应举不第。入道。常挑一铁葫芦，得钱便饮酒，自称白云子。忽一日死，葬武陵城西。经半载，有鼎州官扬州勾当公事，遇于酒肆，同酌数日。众闻之，开验其棺，一空。有武陵春色诗三百首，今存其一。<3>1903
<1>张碧<2>张碧，字太碧，贞元时人。孟郊读其集，诗云：“天宝太白没，六义已消歇。先生今复生，斯文信难缺。下笔证兴亡，陈辞备风骨。高秋数奏琴，澄潭一轮月。”推之者至矣。诗十六首。<3>0903
<1>张彪<2>张彪，颍、洛间人。天宝末，将母避乱，杜甫诗所称张山人者是也。诗四首。<3>0567
<1>张灿<2>张灿，贞元元和间进士。诗一首。<3>0899
<1>张昌宗<2>张昌宗，易之弟。初为云麾将军，行左千牛中郎将，加银青光禄大夫。佞者奏昌宗是王子晋后身，词人皆赋诗以美之，崔融作为绝唱。则天诏昌宗撰三教珠英，引文学之士李峤、张说、宋之问、徐彦伯、富嘉谟等二十六人，分门撰集。书成，加昌宗司仆卿，改春官侍郎。时易之兄弟专权乱政，后为张柬之等起羽林兵诛之。诗三首。<3>0189
<1>张潮<2>张潮（一作朝），曲阿人。大历中处士。诗五首。<3>0341
<1>张楚金<2>张楚金，年十七，与兄越石同以茂才擢第，历秋官尚书。诗一首。<3>0247
<1>张辞<2>张辞，咸通初，进士下第，游淮海间。有道术，尝养气绝粒。好酒耽棋，后于江南上升。<3>1892
<1>张丛<2>张丛，咸通中，官桂管观察使。诗一首。<3>1222
<1>张大安<2>张大安，魏州繁水人，公谨之子。上元中，历太子庶子，同中书门下三品。时章怀太子令与刘讷言等同注范晔《后汉书》。后贬普州刺史，终横州司马。诗一首。<3>0095
<1>张祎<2>张祎，字冠章，南阳人，官中书舍人。从僖宗幸蜀，终兵部尚书。诗二首。<3>1287
<1>张道符<2>张道符，字梦锡，会昌三年进士第。诗一首。<3>1122
<1>张道古<2>张道古，一名睍，字子美，临淄人。景福中，擢进士第，官右拾遗，以直谏谪施州司户。后入蜀，王建召为武司郎中，寻复贬死。诗二首。<3>1334
<1>张登<2>张登，南阳人。江南士掾满岁，计相表为殿中侍御史，董赋江南，俄拜漳州刺史。集六卷，今存诗七首。<3>0725
<1>张顶<2>张顶，抚州人。诗一首。<3>0934
<1>张鼎<2>张鼎，司勋员外郎。诗三首。<3>0441
<1>张夫人<2>张夫人，楚州山阳人，户部侍郎吉中孚妻也。诗五首。<3>1701
<1>张复<2>张复，元和中人。诗一首。<3>1002
<1>张格<2>张格，字义师，河间人。仕蜀，为翰林学士，拜中书侍郎同平章事，累加右仆射、太傅。诗一首。<3>1517
<1>张固<2>张固，大中中尝为桂管观察使。诗二首。<3>1154
<1>张观<2>张观，楚马殷时人。诗一首。<3>1548
<1>张光朝<2>张光朝，元和时人。诗二首。<3>1017
<1>张果<2>张果，两当人。先隐中条山，后于鸑鷟山登真洞往来。天后召之，不起。明皇以礼致之，肩舆入宫，擢银青光禄大夫，赐号通玄先生。未几，还山。<3>1879
<1>张弘靖<2>张弘靖，字元理，蒲州人，嘉贞之孙，延赏之子。以荫为河南参军，擢监察御史，累迁户部侍郎、河中节度使。元和中，拜刑部尚书、同中书门下平章事。封高平县侯，出为太原节度使，终太子少师。诗一首。<3>0814
<1>张汇<2>张汇（一作汇征），贞元十年进士。诗三首。<3>0824
<1>张浑<2>张浑，清河人，永州刺史。诗一首。<3>0854
<1>张籍<2>张籍，字文昌，苏州吴人，或曰和州乌江人。贞元十五年登进士第，授太常寺太祝。久之，迁秘书郎。韩愈荐为国子博士。历水部员外郎、主客郎中。当时有名士皆与游，而愈贤重之。籍为诗长于乐府，多警句。仕终国子司业。诗集七卷，今编为五卷。<3>0843
<1>张季略<2>张季略，大历进士第。诗一首。<3>0658
<1>张继<2>张继，字懿孙，襄州人，登天宝进士第。大历末，检校祠部员外郎，分掌财赋于洪州。高仲武谓其累代词伯，秀发当时。诗体清迥，有道者风。今编诗一卷。<3>0511
<1>张嘉贞<2>张嘉贞，蒲州猗氏人。以五经举，补平乡尉。则天召见，与语大悦，擢监察御史，累迁中书舍人。开元中，拜中书令，后出为定州刺史，知北平军事。将行，上自赋诗，诏百僚出饯于上东门外。嘉贞至州，于恒岳庙中立颂，自为文书石。累封河东侯。诗三首。<3>0318
<1>张贾<2>张贾，弘靖之从侄。官至兵部尚书。诗二首。<3>0819
<1>张柬之<2>张柬之，字孟将，襄阳人。涉猎经史，尤好三礼。举进士，贤良对策第一，授监察御史。圣历中，为凤阁舍人，弘文馆学士。长安中，令举宰相材，以姚崇荐，迁凤阁侍郎，知政事。及诛二张兄弟，柬之首谋也。中宗即位，以功擢天官尚书，封汉阳王，迁中书令。为武三思所构，贬死。集十卷。今存诗五首。<3>0235
<1>张荐<2>张荐，字孝举，深州人，鷟之孙。敏锐有文辞，为颜真卿所赏。真卿陷李希烈，荐上疏论救，为左拾遗。论卢杞奸恶，德宗纳之，擢谏议大夫。将疏裴延龄恶，延龄知之，遣使回鹘，还为秘书少监。复使吐番，三临绝域，占对详辩。卒赠礼部尚书。诗三首。<3>0778
<1>张渐<2>张渐，循之从子也。天宝中，杨国忠辟为幕佐。与窦华、宋昱、郑昂、魏仲犀同列，官至翰林学士。国忠败，坐诛。诗一首。<3>0376
<1>张建封<2>张建封，字本立，南阳人。少喜文章，尚气节。历官御史大夫、徐泗濠节度使。有诗文二百三十篇，今存诗二首。<3>0614
<1>张景源<2>张景源，中宗时官补阙。诗一首。<3>0283
<1>张敬忠<2>张敬忠，官监察御史，以文吏著称。张仁亶在朔方，奏判军事。开元中，为平卢节度使。诗二首。<3>0183
<1>张九龄<2>张九龄，字子寿，韶州曲江人。七岁知属文。擢进士，始调校书郎，以道侔伊吕科为左拾遗，进中书舍人，出为冀州刺史。以母不肯去乡里，表换洪州都督，徙桂州兼岭南按察选补使。以张说荐，为集贤院学士，俄拜中书侍郎，同平章事，迁中书令。为李林甫所忮，改尚书右丞相，罢政事，贬荆州长史，请归还展墓。卒谥文献。九龄风度酝藉，在相位，有謇谔匪躬之诚，以直道黜，不戚戚婴望，惟文史自娱。尝识安禄山必反，请诛，不许。后明皇在蜀思其言，遣使致祭，恤其家。集二十卷，今编诗三卷。<3>0128
<1>张均<2>张均，说长子。开元中历官大理卿。受禄山伪命为中书令。肃宗立，免死，长流合浦。集二十卷，今存诗七首。<3>0199
<1>张纮<2>张纮，久视中登第，与吕太一同官监察御史。后自左拾遗贬许州司户。诗三首。<3>0250
<1>张翚<2>张翚（一作晕），曲阿人。开元二十三年进士，为萧颖士同年生，官校书郎。诗二首。<3>0342
<1>张立<2>张立，新津人。李昊尝荐之孟昶，不赴，自号阜江渔翁。诗二首。<3>1537
<1>张立本女<2>草场官张立本女，少未读书，忽自吟诗，立本随口录之。诗一首。<3>1712
<1>张良器<2>张良器，会昌进士第。诗一首。<3>1141
<1>张良璞<2>张良璞，长安尉。诗一首。<3>0465
<1>张林<2>擢进士第，官至御史。<3>1676
<1>张令问<2>张令问，唐兴人。隐居不仕，号天国山人。诗一首。<3>1528
<1>张泌<2>张泌（一作佖），字子澄，淮南人。仕南唐为句容县尉，累官至内史舍人。诗一卷。<3>1482
<1>张南史<2>张南史，字季直，幽州人。好弈棋。其后折节读书，遂入诗境，以试参军。避乱，居扬州。再召，未赴而卒。诗一卷。<3>0675
<1>张齐贤<2>张齐贤，圣历初为太常奉礼郎，累迁谏议大夫。诗一首。<3>0220
<1>张乔<2>张乔，池州人，咸通中进士。黄巢之乱，罢举，隐九华。诗二卷。<3>1276
<1>张仁溥<2>张仁溥，后唐大宁县丞。诗一首。<3>1459
<1>张若虚<2>张若虚，扬州人。衮州兵曹。与贺知章、张旭、包融，号吴中四士。诗二首。<3>0360
<1>张少博<2>张少博，大历进士。诗二首。<3>0637
<1>张绍<2>南唐人。诗一首。<3>1930
<1>张胜之<2>张胜之，元和中人。诗一首。<3>1003
<1>张氏<2>张氏，袁州人，评事彭伉妻。诗二首。<3>1705
<1>张叔良<2>张叔良，登广德二年进士第。诗一首。<3>0598
<1>张叔卿<2>张叔卿，官御史。诗二首。<3>0605
<1>张曙1<2>张曙，吏部侍郎聚之子，大顺中登第，官右补阙。诗一首。<3>1331
<1>张曙2<2>小字阿灰，侍郎祎子。词一首。<3>1943
<1>张署<2>张署，河间人。贞元中监察御史，谪临武令，历刑部郎，虔、澧二州刺史，终河南令。诗一首。<3>0740
<1>张说<2>张说，字道济，一字说之，洛阳人。武后策贤良方正，说所对第一。授左补阙，擢凤阁舍人。忤旨，配流钦州。中宗召还，累迁工部、兵部侍郎，修文馆学士。睿宗拜为中书侍郎，知政事。开元初，进中书令，封燕国公。寻出刺相州，左转岳州，召拜兵部尚书，知政事，敕令巡边。后为集贤院学士，尚书左丞相。卒谥文贞。说为人敦气义，重然诺，喜延纳后进，朝廷大述作，多出其手。与苏颋号燕许大手笔。谪岳州后，诗益凄惋，人谓得江山之助。集三十卷，内诗九卷，今编诗五卷。<3>0198
<1>张嗣初<2>张嗣初，贞元八年进士。诗二首。<3>0771
<1>张松龄<2>张松龄，志和兄也。诗一首。<3>0698
<1>张彤<2>张彤，长庆诗人。诗一首。<3>0856
<1>张万顷<2>张万顷，开宝间进士。诗三首。<3>0444
<1>张惟俭<2>张惟俭，宣城当涂人，大历六年进士第，官和州刺史。诗一首。<3>0625
<1>张为<2>张为，唐末江南诗人。诗一卷，今存三首。<3>1400
<1>张谓<2>张谓，字正言，河南人。天宝二年登进士第。乾元中为尚书郎。大历间官至礼部侍郎，三典贡举。诗一卷。<3>0438
<1>张文恭<2>张文恭，贞观时人。与房玄龄、李怀俨、赵弘智、刘祎之、阳仁卿、上官仪、李淳风等同修《晋书》。诗二首。<3>0084
<1>张文规<2>张文规，弘靖之子。尝为吴兴守，终桂管防御观察使。诗二首。<3>0820
<1>张文姬<2>张文姬，鲍参军妻也。诗四首。<3>1722
<1>张文收<2>张文收，贝州人。善音律。贞观初，授协律郎。咸宁中，迁太子率更令。撰《新乐书》十二卷，存诗一首。<3>0078
<1>张文琮<2>张文琮，贝州人，高宗相文瓘之弟。好自写书，笔不释手。贞观中，为侍书御史，三迁亳州刺史，为政清简。永徽中，拜户部侍郎，出为建州刺史。集二十卷，今存诗六首。<3>0089
<1>张昔<2>张昔，大历进士第。诗一首。<3>0653
<1>张锡<2>张锡，武城人，文琮子。则天时为凤阁侍郎同平章事。请还庐陵王，坐流循州。韦后临朝，复相。旬日，出刺绛州。诗二首。<3>0285
<1>张蠙<2>张蠙，字象文，清河人，初与许棠、张乔齐名，登乾宁二年进士第，为校书郎、栎阳尉、犀浦令。入蜀，拜膳部员外，终金堂令。诗一卷。<3>1343
<1>张希复<2>张希复，字善继，常山人，历官集贤校理学士。诗一首。<3>1097
<1>张萧远<2>张萧远，元和进士登第，籍之弟也。诗三首。<3>0984
<1>张旭<2>张旭，苏州吴人。嗜酒，善草书，每醉后号呼狂走，乃下笔。或以头濡墨而书，既醒，自视以为神，世呼为张颠。初仕为常熟尉，自言始见公主担夫争道，又闻鼓吹而得笔法意。观公孙大娘舞剑器，乃尽其神。时以李白歌诗，旭草书，及裴旻剑舞为三绝。诗六首。<3>0356
<1>张宣明<2>张宣明，有胆气，富辞翰。为郭元振判官。诗二首。<3>0334
<1>张循之<2>张循之，洛阳人，与弟仲之并以学业著名。则天时，上书忤旨，被诛。诗六首。<3>0233
<1>张巡<2>张巡，蒲州河东人。开元末，举进士第三，以书判拔萃入等。天宝中，为真源令。禄山之乱，巡起兵讨贼。后至睢阳，与太守许远婴城固守经年，乏食，城陷死之。巡博通群书，为文操纸笔立就。有《谢金吾表》云：“想峨眉之碧峰，豫游西蜀；追绿耳于悬圃，保寿南山。臣被围四十七日，凡一千八百馀战。当臣效命之时，是贼灭亡之日。”文辞悲壮，读者哀之。诗二首。<3>0421
<1>张演<2>张演，咸通十三年及第。诗一首。<3>1235
<1>张易之<2>张易之，定州人。以门荫累迁尚乘奉御。则天临朝，与弟昌宗俱入侍禁中，俄为司卫少卿。圣历二年，置控鹤府，以易之为控鹤监内供奉。久视初，改控鹤府为奉宸府，遂为奉宸令。引词人阎朝隐、薛稷、员半千并为奉宸供奉。易之、昌宗皆粗能属文，如应诏和诗，则宋之问、阎朝隐为之代作。诗四首。<3>0188
<1>张义方<2>张义方，南唐时历官侍御史、勤政殿学士。诗一首。<3>1471
<1>张隐<2>张隐，龙纪初伶人。诗一首。<3>1426
<1>张友正<2>张友正，唐末人。少年苦吟，诗一卷，今存二首。<3>1396
<1>张又新<2>张又新，字孔昭，工部侍郎荐之子。元和中，擢第，历左右补阙，坐李逢吉党，贬江州刺史。后附李训，迁刑部郎中。训死，复贬申州刺史。诗十七首。<3>0956
<1>张元宗<2>张元宗，太和时人。诗二首。<3>1075
<1>张云容<2>张云容，杨贵妃侍儿也。申天师与绛雪丹服之，教其死后为大棺通穴，百年后，遇生人交精气，再生，可为地仙。后死，如法葬兰昌宫。至元和末，有平陆尉金陵薛昭，以义气逸县囚，谪赴海东。至三乡，夜遁去，匿兰昌宫古殿傍。见三美女至，一则云容，其二则萧凤台、刘兰翘，向为九仙媛所毒杀，同藏云容穴侧者。云容向昭备说生前事及申天师语，昭叹异。二女送酒合卺，各为歌献酬，欢洽数夕。云容倏自言：“吾体已苏。”昭为启榇，遂活，同归金陵。<3>1910
<1>张昭<2>张昭，南汉时人。诗一首。<3>1560
<1>张震<2>张震，河间人。江西采访使。诗一首。<3>1569
<1>张正一<2>张正一，德宗末左补阙，以上书召见，王叔文之党疑其言己阴事，令韦执谊谮之，坐贬。诗一首。<3>0749
<1>张正元<2>张正元，登贞元五年进士第。诗二首。<3>0762
<1>张直<2>张直，濮州人，号逍遥先生。青州主帅范尝聘之。诗二首。<3>1406
<1>张志和<2>张志和，字子同，婺州金华人。年十六，举明经。肃宗时待诏翰林。后不复仕进，居江湖，自称烟波钓叟。诗九首。<3>0697
<1>张仲方<2>张仲方，韶州始兴人，九龄族孙。贞元中，擢进士宏词，历散骑常侍、京兆尹。左迁华州刺史。入为秘书监。集三十卷。今存诗二首。<3>0890
<1>张仲素<2>张仲素，字绘之，河间人。宪宗时为翰林学士，后终中书舍人。诗一卷。<3>0821
<1>张众甫<2>张众甫，字子初，清河人，河南寿安县尉。罢秩，侨居云阳。后拜监察御史，为淮宁军从事。诗三首。<3>0619
<1>张孜<2>张孜，京兆人，耽酒如狂，与李山甫善。诗一首。<3>1258
<1>张子容<2>张子容，先天二年擢进士第，为乐城尉，与孟浩然友善。诗一卷。<3>0355
<1>张佐<2>张佐，大历中进士。诗二首。<3>0634
<1>张俨<2>张俨，贞元中人。诗三首。<3>0919
<1>张衮<2>张衮，仕梁。诗六首。<3>1445
<1>张谔<2>张谔，景龙中登进士第，仕为陈王掾。岐王范雅好儒士，谔与阎朝隐、刘庭琦、郑繇等皆从之游，赋诗饮酒。后坐贬山茌丞。诗十二首。<3>0310
<1>张茔<2>速江人。大顺初登第，官至礼部尚书。<3>1634
<1>张莒<2>张莒，长山人，登大历九年进士第。大中时，官吏部员外郎。诗一首。<3>0627
<1>张濯<2>张濯，登上元进士第。诗二首。<3>0580
<1>张瀛<2>张瀛，碧之子。事广南刘氏，官至曹郎。诗一首。<3>0904
<1>张迥1<2>张迥，唐末人。少年苦吟，梦五色云自天而下，取吞之，遂精雅道。诗一首。<3>1395
<1>张迥2<2>湖南诗人。<3>1670
<1>张绮<2>张绮，唐末人。诗一首。<3>1386
<1>张瑛<2>一作英。诗二首。<3>1741
<1>张贲<2>张贲，字润卿，南阳人，登大中进士第。唐末，为广文博士。尝隐于茅山，后寓吴中，与皮陆游。诗十六首。<3>1264
<1>张氲<2>张氲，一名蕴，字藏真，晋州人。神情秀逸翛闲，学道不娶。尝寓李峤家十馀年，栖息洪崖古坛，自号洪崖子。天后及明皇朝屡召不赴。诗三首。<3>1859
<1>张祜<2>张祜，字承吉，清河人，以宫词得名。长庆中，令狐楚表荐之，不报，辟诸侯府，多不合，自劾去。尝客淮南，爱丹阳曲阿地，筑室卜隐。集十卷，今编诗二卷。<3>1040
<1>张聿<2>张聿，建中进士。诗五首。<3>0760
<1>张顗<2>官左司郎中。<3>1675
<1>张鹭<2>张鹭，开成中人。诗一首。<3>1099
<1>张窈窕<2>张窈窕，寓居于蜀，当时诗人雅相推重。诗六首。<3>1756
<1>张鷟<2>张鷟，字文成，深州深泽人。儿时梦紫色大鸟，五彩成文，降于家庭。其祖谓之曰：“五色赤文，凤也；紫文，鸑鷟也，为凤之佐。吾儿当以文章瑞于明廷。”因以为名字。调露中，登进士第，八中制科，四参选判。员半千谓人曰：“张子之文，如青钱万简选中，未闻退时。”因号青钱学士。开元中，历司门员外郎。其文远播外夷，撰《朝野佥载》及《龙筋凤髓判》百道。诗一首。<3>0117
<1>赵存约<2>赵存约，长庆进士。太和中，为兴元节度判官，兵乱被害。诗一首。<3>1027
<1>赵冬曦<2>赵冬曦，定州人。进士擢第，历左拾遗。开元初，迁监察御史，坐事流岳州。时与刺史张说数赋诗相倡和，后召还复官，累迁中书舍人。内供奉，终国子祭酒。冬曦兄冬日、弟和璧等六人，韦述弟亦六人，并词学登科。张说称之曰：“韦赵昆季，人之杞梓。”诗十九首。<3>0224
<1>赵光逢<2>赵光逢，京兆奉天人。乾符五年登进士第，释褐凤翔推官，入为监察御史。乾宁三年，从驾幸华州，拜御史中丞，改礼部侍郎。后仕梁，至宰辅，封齐国公。诗八首。<3>1446
<1>赵光远<2>赵光远，华州刺史骘之子，不第而没。光化中，韦庄奏赠官。诗三首。<3>1389
<1>赵鸿<2>赵鸿，咸通中人。诗三首。<3>1260
<1>赵惠宗<2>赵惠宗，硖州人，通晓法箓。天宝末，忽积薪自焚，坐火中，诵度人经。火既烬，其下草犹绿。得遗简，有诗二首。<3>1885
<1>赵居贞<2>赵居贞，鼓城人。历吴郡采访使。天宝中，官北海郡太守。诗一首。<3>0554
<1>赵良器<2>赵良器，兵部员外。诗二首。<3>0448
<1>赵牧<2>赵牧，大中、咸通间人。诗一首。<3>1166
<1>赵谦光<2>赵谦光，咸亨中，登进士第，自彭州司马入为大理正，迁户部郎中。诗一首。<3>0115
<1>赵庆<2>水曹郎。<3>1646
<1>赵仁奖<2>河南人，景龙中为御史。睿宗朝，左授上蔡丞。<3>1604
<1>赵氏1<2>赵氏，寇坦母也。诗三首。<3>1698
<1>赵氏2<2>赵氏，洹水人，杜羔妻也。诗四首。<3>1704
<1>赵氏3<2>赵氏，南海人。房千里初第，游岭徼，举子韦滂自南海携赵来，拟为房妾。房倦于游，未得遽与赵偕。及后遣人访之，赵已从韦矣。诗一首。<3>1733
<1>赵叔达<2>赵叔达，南诏清平官。诗一首。<3>1418
<1>赵休<2>幸夤逊同时人。<3>1652
<1>赵延寿<2>赵延寿，本姓刘，恒山人。仕后唐，尚主，为枢密使。清泰末，官至大丞相，封魏王。诗一首。<3>1456
<1>赵彦伯<2>赵彦伯，中宗时弘文馆学士。诗三首。<3>0272
<1>赵彦昭<2>赵彦昭，字奂然，甘州张掖人。少豪迈，风骨秀爽。及进士第，调南部尉，历左台监察御史。中宗景龙中，累迁中书侍郎，同中书门下平章事。睿宗立，出为宋州刺史，入为吏部侍郎，迁刑部尚书，封耿国公。寻贬江州别驾卒。编诗一卷。<3>0263
<1>赵中虚<2>赵中虚，贞观中人。诗一首。<3>0060
<1>赵自然<2>赵自然，池州凤凰山道士。梦阴真君与柏叶，一枝九叠。食之，因不食，神气异常。<3>1905
<1>赵宗儒<2>赵宗儒，字秉文，邓州穰人。举进士，初授弘文馆校书郎，拜左拾遗，充翰林学士，与父晔秘书少监同日并命，当时荣之。贞元十二年，以给事中同中书门下平章事。罢相，为右庶子，端居守道，勤奉朝请。迁吏部侍郎，改尚书。前后三镇方任，八领选部，历宪、穆、敬、文四朝，以司空致仕。诗一首。<3>0747
<1>赵嘏<2>赵嘏，字承祐，山阳人。会昌二年，登进士第。大中间，仕至渭南尉卒。嘏为诗赡美，多兴味。杜牧尝爱其“长笛一声人倚楼”之句，吟叹不已，人因目为赵倚楼。有《渭南集》三卷，《编年诗》二卷，今合编为二卷。<3>1109
<1>赵蕃<2>赵蕃，元和进士第。诗二首。<3>0965
<1>赵徵明<2>赵徵明，天水人。工书，窦臮《述书赋》称之。诗三首。<3>0568
<1>赵骅<2>赵骅（一作晔），字云卿，邓州穰人。开元中，举进士，连擢科第，官至秘书少监。诗一首。<3>0395
<1>赵璜<2>赵璜，开成三年登第。诗四首。<3>1082
<1>赵铎<2>一作赵驿。诗一首。<3>1600
<1>赵鸾鸾<2>赵鸾鸾。平康名妓也。诗五首。<3>1760
<1>郑嵎<2>郑嵎，字宾先，大中五年进士第。诗一首。<3>1195
<1>郑愔<2>郑愔，字文靖，沧州人。年十七，进士擢第。天后时，张易之兄弟荐为殿中侍御史。易之败，贬宣州司户，既而附武三思，累迁吏部侍郎。后预谯王重福谋，被诛。诗一卷。<3>0287
<1>郑昈<2>郑昈，大历诗人。诗一首。<3>0611
<1>郑澣<2>郑澣，馀庆之子。贞元十年，举进士第，为右补阙。敢言，无所讳。文宗时，入翰林为侍讲学士，累进尚书左丞。出为山南西道节度使，俄以户部尚书召，未拜，卒。谥曰宣。集三十卷，今存诗五首。<3>0823
<1>郑常<2>郑常，肃代间人。诗一卷，今存三首。<3>0706
<1>郑巢<2>郑巢，与姚合同时。诗一卷。<3>1006
<1>郑丹<2>郑丹，大历间诗人，蕲州录事参军。诗二首。<3>0610
<1>郑概<2>郑概，贞元时人。诗二首。<3>0691
<1>郑谷<2>郑谷，字守愚，袁州人。光启三年擢第，官右拾遗，历都官郎中。幼即能诗，名盛唐末。有《云台编》三卷，《宜阳集》三卷，《外集》三卷，今编诗四卷。<3>1310
<1>郑合<2>郑合，乾符三年登第。终谏议大夫。诗一首。<3>1293
<1>郑洪业<2>郑洪业，咸通八年，第一人擢第。诗一首。<3>1232
<1>郑还古<2>郑还古，元和中登进士第，终国子博士。诗三首。<3>0989
<1>郑絪<2>郑絪，字文明，荥阳人。擢进士、宏词。初为张延赏掌书记，入为起居郎、翰林学士，累迁中书舍人。宪宗立，拜中书侍郎同平章事。太和中，以太子少傅致仕。絪少好学，大历中有高名。后践历华显，出入中外，逾四十年，守道寡欲，不为烜赫事，时推耆德。集三十卷，今存诗五首。<3>0745
<1>郑据<2>郑据，荥阳人，右龙武军长史。诗一首。<3>0852
<1>郑立之<2>郑立之，贞元、元和中人。诗一首。<3>0930
<1>郑良士<2>郑良士，字君梦，闽人。昭宗时献诗五百篇，授补阙。《白岩集》十卷，今存三首。<3>1390
<1>郑露<2>字思叟，号南湖，莆田人。太府卿。诗一首。<3>1931
<1>郑南金<2>郑南金，中宗时人。诗一首。<3>0270
<1>郑启<2>郑启，宜春人，谷之兄也。诗三首。<3>1301
<1>郑仁表<2>郑仁表，字休范，荥阳人，累擢起居郎，刘邺作相时，贬死岭外。诗二首。<3>1259
<1>郑孺华<2>郑孺华，大历间人。诗一首。<3>0604
<1>郑善玉<2>郑善玉，开元时人。诗一首。<3>0221
<1>郑绍<2>郑绍，武进尉。诗一首。<3>0461
<1>郑审<2>郑审，繇之子，乾元中袁州刺史。大历初秘书监，出为江陵少尹。诗二首。<3>0710
<1>郑史<2>郑史，字惟直，宜春人。开成元年举进士第，国子博士，历永州刺史，即谷之父也。诗三首。<3>1077
<1>郑世翼<2>郑世翼（一作郑翼），荥阳人。弱冠有盛名。武德中，历万年丞、扬州录事参军，数以言辞忤物。贞观中，坐怨谤，流巂州卒。集多遗失，今存诗五首。<3>0068
<1>郑蜀宾<2>郑蜀宾，荥阳人，善五言诗。长寿中，终县尉。诗一首。<3>0251
<1>郑遂初<2>郑遂初，万岁通天中登第。诗一首。<3>0244
<1>郑损<2>郑损，僖宗时中书舍人。诗六首。<3>1286
<1>郑惟忠<2>郑惟忠，宋州人。仪凤中，举进士。则天召见，称旨，授胄曹参军，再迁凤阁舍人。中宗即位，拜黄门侍郎，守大理卿。推断大狱，多所全活。开元初，为礼部尚书，太子宾客。诗一首。<3>0116
<1>郑锡<2>郑锡，登宝应进士第。宝历间，为礼部员外。诗十首。<3>0582
<1>郑义真<2>郑义真，高宗时人。诗一首。<3>0103
<1>郑愚<2>郑愚，番禺人。咸通中，观察桂管，入为礼部侍郎。黄巢平后，出镇南海，终尚书左仆射。诗二首。<3>1216
<1>郑俞<2>郑俞，贞元十六年登进士第，为长水县令。诗一首。<3>0870
<1>郑辕<2>郑辕，大历九年进士。诗一首。<3>0630
<1>郑准<2>郑准，字不欺，登乾宁进士第，为荆南成汭推官，后与汭不合，为所害。《渚宫集》一卷，今存诗五首。<3>1339
<1>郑賨<2>字贡华，乾符进士。<3>1633
<1>郑薰<2>郑薰，字子溥。擢进士第，历宣歙观察使。懿宗初，召还太常少卿，累吏部侍郎，进左丞，后以太子少师致仕。号所居为隐岩，莳松于庭，号七松处士。存诗一首。<3>1107
<1>郑馀庆<2>郑馀庆，字居业。大历中举进士第，初为严震山南从事。贞元初，历库部郎中，为翰林学士，以工部侍郎知吏部选，后拜中书侍郎同平章事。宪宗时，为尚书左仆射，详定典制，引韩愈、李程为副，崔郾、陈珮、杨嗣复、庾敬休为判官，损益仪规，号为详衷。终太子太师、检校司徒。集五十卷，今存诗二首。<3>0746
<1>郑愕<2>郑愕，天宝十二年登进士第。诗一首。<3>0492
<1>郑遨<2>郑遨，字云叟，滑州白马人。昭宗时，举进士，不第，入少室山为道士。徙居华阴，种田自给，与道士李道殷、罗隐之友善，世目为三高士。唐明宗以左拾遗、晋高祖以谏议大夫召，皆不起。赐号逍遥先生，天福中卒。诗十七首。<3>1870
<1>郑璧<2>郑璧，唐末江南进士。诗四首。<3>1271
<1>郑畋<2>郑畋，字台文，荥阳人，会昌进士第。刘瞻镇北门，辟为从事。瞻作相，荐为翰林学士，迁中书舍人。乾符中，以兵部侍郎同平章事，寻出为凤翔节度使，拒巢贼有功，授检校尚书左仆射。诗一卷，今存十六首。<3>1137
<1>郑颋<2>郑颋，荥阳人，为王世充御史大夫。太宗围城时，乞为浮屠，世充恶而杀之。诗一首。<3>1432
<1>郑颢<2>郑颢，字奉正，宰相絪之孙。登进士第，官起居郎，尚宣宗女万寿公主，拜驸马都尉，历礼部侍郎。大中末，检校礼部尚书、河南尹。诗一首。<3>1152
<1>郑虔<2>郑虔，荥阳人。天宝初，为协律郎，坐事谪官。明皇爱其才，特置广文馆，授为博士，迁著作郎。以陷安禄山，贬台州司户参军。最善杜甫，又与秘书监郑审篇翰齐价。虔工画山水，好书，常苦无纸，乃于慈恩寺贮柿叶数屋，日往取叶肄书，岁久殆尽。尝自写其诗并画以献，帝亲署其尾曰“郑虔三绝”。今存诗一首。<3>0537
<1>郑綮<2>郑綮，字蕴武，进士及第，累官散骑常侍。昭宗时，以礼部侍郎同中书门下平章事。诗三首。<3>1224
<1>郑繇<2>郑繇，郑州人。嗣圣元年登进士第，开元初为岐王长史。诗二首。<3>0312
<1>知玄<2>知玄，字后觉，姓陈氏，眉州人。僖宗时，赐号悟达国师。歌诗二十馀卷，今存诗三首。<3>1804
<1>知业<2>吴越时湖州圣保寺僧，有诗名。<3>1857
<1>智亮<2>智亮，大中中闽开元寺僧。尝袒膊行乞，号袒膊和尚。诗二首。<3>1808
<1>中寤<2>中寤，蜀州僧。诗一首。<3>1782
<1>钟辐<2>江南人。咸通末，以广文生为苏州院巡。词一首。<3>1944
<1>钟离权<2>钟离权，咸阳人。遇老人授仙诀，又遇华阳真人上仙王玄甫传道。入崆峒山，自号云房先生，后仙去。<3>1890
<1>钟蒨<2>钟蒨，字德林。东都尹、勤政殿学士，国亡死节。诗一首。<3>1510
<1>钟元章<2>南汉员外郎。<3>1671
<1>钟谟<2>钟谟，字仲益。其先会稽人，徙闽之崇安，已而侨居金陵。李璟时为翰林学士，进礼部侍郎，判尚书省。诗三首。<3>1491
<1>钟辂<2>钟辂，崇文馆校书郎。诗一首。<3>1060
<1>仲子陵<2>仲子陵，峨眉人，大历中登第，历官常侍。诗一首。<3>0633
<1>周瑀<2>周瑀，曲阿人，吏部常选。诗三首。<3>0343
<1>周彻<2>周彻，大历进士。诗一首。<3>0638
<1>周存<2>周存，与陆贽同时。诗二首。<3>0651
<1>周贺<2>周贺，字南卿，东洛人。初为浮屠，名清塞。杭州太守姚合爱其诗，加以冠巾，改名贺。诗一卷。<3>1005
<1>周弘亮<2>周弘亮，登贞元进士第。诗三首。<3>0886
<1>周匡物<2>周匡物，字几本，漳州人。元和十一年进士及第，仕至高州刺史。诗五首。<3>0979
<1>周利用<2>周利用，中宗时，与御史大夫郑惟忠同送金城公主和蕃。诗一首。<3>0282
<1>周朴<2>周朴，字太朴，吴兴人，避地福州，寄食乌石山僧寺。黄巢寇闽，欲降之，朴不从，遂见害。诗一卷。<3>1309
<1>周思钧<2>周思钧，贝州漳南人，与兄北门学士思茂俱早知名。武后时，为太子文学，贬扬州司仓参军，终中书舍人。诗二首。<3>0177
<1>周万<2>周万（一作吉万），其先汝南人，后徙居永安黄冈，宣州刺史择从之子。开元末登第。诗一首。<3>0412
<1>周渭<2>周渭，大历十四年登第。诗二首。<3>0643
<1>周彦昭<2>周彦昭，高宗时人，诗一首。<3>0164
<1>周彦晖<2>周彦晖，登咸亨五年进士第。诗二首。<3>0174
<1>周元范<2>周元范，句曲人。诗一首。<3>0857
<1>周愿<2>竟陵刺史。<3>1608
<1>周仲美<2>周仲美，成都人，适李氏。诗一首。<3>1721
<1>周墀<2>周墀，字德升，汝南人。擢进士第，辟湖南巡官，入为监察御史、集贤殿学士。李宗闵镇山南，表行军司马，阅岁召还，以考功员外郎兼起居舍人事知制诰。武宗即位，改工部侍郎，出为义成节度使，寻以兵部侍郎召判度支，进同中书门下平章事，俄罢为剑南西川节度使。诗二首。<3>1150
<1>周庠<2>周庠，唐龙州司仓。后事王建，累官御史中丞、中书侍郎同平章事。王衍嗣位，进司徒。诗一首。<3>1516
<1>周昙<2>周昙，唐末守国子直讲。《咏史诗》八卷，今编为二卷。<3>1408
<1>周祚<2>周祚，唐末进士。诗一首。<3>1371
<1>周镛<2>周镛，唐末诸暨县人。诗一首。<3>1402
<1>周繇<2>周繇，字为宪，池州人，咸通十二年登第，调建德令，辟襄阳徐商幕府，检校御史中丞。诗一卷。<3>1273
<1>朱褒<2>朱褒，永嘉人。善属诗文。值寇乱，据州，以同姓结援梁太祖。奏授温州刺史，充静海军使。诗一首。<3>1443
<1>朱彬<2>朱彬，大历、贞元间诗人。诗一首。<3>0711
<1>朱斌<2>朱斌，处士。诗一首。<3>0462
<1>朱长文<2>朱长文，大历间江南诗人。诗六首。<3>0612
<1>朱冲和<2>朱冲和，钱塘酒徒，与张祜同时。诗一首。<3>1016
<1>朱存<2>朱存，金陵人。诗一首。<3>1501
<1>朱放<2>朱放，字长通，襄州人，隐于越之剡溪。嗣曹王皋镇江西，辟节度参谋。贞元初，召为拾遗，不就。诗一卷。<3>0742
<1>朱景玄<2>朱景玄，会昌时人，官至太子谕德。诗一卷，今存十五首。<3>1101
<1>朱可名<2>朱可名，越州人，会昌进士及第，终长安令。诗一首。<3>1140
<1>朱千乘<2>延历中，空海归自唐，表上所赍书籍。 中有《牛千乘诗集》一卷。<3>1960
<1>朱庆馀<2>朱庆馀，名可久，以字行，越州人。受知于张籍，登宝历进士第。诗二卷。<3>1046
<1>朱使欣<2>朱使欣，张说同时人。诗一首。<3>0232
<1>朱宿<2>朱宿，字遐景，吴郡人，官拾遗。诗二首。<3>0621
<1>朱湾<2>朱湾，字巨川，西蜀人，自号沧洲子。贞元、元和间为李勉永平从事。诗一卷。<3>0684
<1>朱元<2>朱元，即戟门门子。诗一首。<3>1427
<1>朱仲晦<2>朱仲晦，王绩乡人。诗一首。<3>0075
<1>朱昼<2>朱昼，元和间进士。诗三首。<3>0993
<1>朱子奢<2>朱子奢，苏州人。善文辞，通《春秋》。贞观时，累官谏议大夫、弘文馆学士。为人乐易，能剧谈，以经义缘饰。每侍宴，帝令与群臣论难，皆莫能及。诗一首。<3>0077
<1>朱子真<2>朱子真，明皇时人。居南山下，别墅甚盛。出游，尝以绣衣女子数人自随。长安少年赵颍造之求饮，令侍女及木凤歌舞侑酒，子真自歌。仍取一丸丹赐颍。銮舆幸蜀，忽失子真家。颍服丹，得二百馀岁。<3>1882
<1>朱勰<2>南唐时尝为县令。<3>1648
<1>朱逵<2>朱逵，处士。诗一首。<3>0480
<1>祝钦明<2>祝钦明，字文思，京兆始平人。举明经。长安元年，累迁太子率更令，兼崇文馆学士。中宗在春宫，钦明充侍读。及即位，擢拜国子祭酒，同中书门下三品，历刑部、礼部二尚书。尝与群臣侍宴，钦明自言能八风舞，据地摇头，睆目顾盼。吏部侍郎卢藏用叹曰：“祝公是举，五经扫地矣。”景云初，为侍御史倪若水所劾，贬饶州刺史。诗一首。<3>0217
<1>祝元膺<2>祝元膺，句曲人，与段成式同时。诗三首。<3>1094
<1>庄南杰<2>庄南杰，进士。与贾岛同时。《杂歌行》一卷。今存诗五首。<3>0909
<1>庄若讷<2>庄若讷，天宝进士。诗一首。<3>0475
<1>卓英英<2>卓英英，成都女郎（万首绝句采入宫闺，以与眉娘、玄士倡和，故载于此）。<3>1913
<1>子兰<2>子兰，昭宗朝文章供奉。诗一卷。<3>1817
<1>宗楚客<2>宗楚客，字子敖，蒲州河东人，则天从父姊之子也。累迁夏官侍郎，同凤阁鸾台平章事。神龙中，武三思引为兵部尚书，同知政事，拜中书令，与侍中纪处讷共为朋党，后伏诛。诗六首。<3>0126
<1>邹绍先<2>邹绍先，刘长卿同时人。曾为河南判官，与长卿相往还。诗一首。<3>0501
<1>邹象先<2>邹象先，开元二十三年进士，与萧颖士为同年生，仕临涣尉。诗一首。<3>0546
<1>祖咏<2>祖咏，洛阳人。登开元十二年进士第，与王维友善。诗一卷。<3>0397
<1>左偃<2>左偃，南唐人。不仕，居金陵，能诗。有《钟山集》一卷，今存诗十首。<3>1477
<1>厍狄履温<2>厍狄履温，官尚书员外郎，兼充节度判官。开元九年，宇文融括田时，奏置劝农判官。以履温等二十九人并摄御史，分行天下。诗一首。<3>0369
<1>蒯希逸<2>蒯希逸，字大隐，会昌三年登第。杜牧有池州送希逸诗。诗一首。<3>1118
<1>邬载<2>邬载，天宝十二年登进士第。诗一首。<3>0494
<1>芮挺章<2>芮挺章，国子进士。天宝三年编《国秀集》，集中并载挺章诗二首。<3>0468
<1>奚贾<2>奚贾，富春人。诗三首。<3>0674
<1>岑参<2>岑参，南阳人。文本之后。少孤贫，笃学。登天宝三载进士第。由率府参军累官右补阙，论斥权佞。改起居郎，寻出为虢州长史，复入为太子中允。代宗总戎陕服，委以书奏之任。由库部郎出刺嘉州。杜鸿渐镇西川，表为从事，以职方郎兼侍御史领幕职。使罢，流寓不还，遂终于蜀。参诗辞意清切，迥拔孤秀，多出佳境。每一篇出，人竞传写，比之吴均、何逊焉。集八卷。今编四卷。<3>0439
<1>岑文本<2>岑文本，字景仁，邓州人。沉敏有姿仪，博综经史，美谈论，善属文。贞观初，除秘书郎。上籍田、三元二颂，辞甚工。擢中书舍人，所草诏诰或繁凑，即命书童六七人，随口并写，须臾悉成。时中书侍郎颜师古以谴罢，太宗曰：“朕自举一人。”乃以授文本，先与令狐德芬撰周史，史论多出文本。及史成，封江陵县子，后拜中书令。集六十卷，今存诗四首。<3>0052
<1>岑羲<2>岑羲，字伯华，文本之孙，第进士。则天时，为天官员外郎。中宗朝，同中书门下三品。景云初，进侍中，封南阳郡公。坐豫太平公主谋，伏诛。诗六首。<3>0208
<1>庾抱<2>庾抱，润州江宁人。有学术，隋元德太子学士。高祖初起，隐太子引为陇西公府记室，文檄皆出其手。转太子舍人。集十卷，今存诗五首。<3>0081
<1>庾承宣<2>庾承宣，贞元十年及第。太和中，终检校吏部尚书、天平军节度使。诗一首。<3>0822
<1>庾光先<2>庾光先，新野人。官至吏部侍郎。尝陷安禄山，不受伪署。诗一首。<3>0425
<1>庾敬休<2>庾敬休，字顺之，邓州新野人。太和中，累官户部侍郎、尚书左丞。诗一首。<3>1048
<1>闾丘均<2>闾丘均，益州成都人，以文章著称。景龙中，为安乐公主所荐，拜太常博士。主败，坐贬循州司仓。集十卷，今存诗一首。<3>0215
<1>闾丘晓<2>闾丘晓，为濠州刺史。禄山之乱，张镐檄之救宋州张巡围，以后期杖死。诗一首。<3>0424
<1>泠然<2>泠然，唐末僧。诗一首。<3>1823
<1>澹交<2>澹交，苏州昭隐寺僧，乾符中人也。诗三首。<3>1813
<1>缪岛云<2>岛云少从浮图，武宗朝准敕反初服。<3>1620
<1>韬光<2>韬光，蜀人，卓锡灵隐之巢沟坞。白居易守郡时，题其堂曰法安。诗一首。<3>1803
<1>栾清<2>栾清，字浑之。贞元时，与徐戡俱好道术。游江南，舟遇二客，问其姓名，客笑持二莲叶遗之，上各有诗。一叶题曰摅浩然，一叶题曰泛虚舟。有顷，遗浑之酒一卮，甚馨香。饮讫别去，失所在。浑之大醉，吐出数斗物。戡视之，皆五脏，烂黑在地。浑之欢然起，抚掌而歌，遂仙去。戡亦不知所之。<3>1886
<1>昙翼<2>诗一首。<3>1847
<1>昙域<2>昙域，贯休弟子也。诗集若干卷，今存三首。<3>1840
<1>晁采<2>晁采，小字试莺。大历时人。少与邻生文茂约为伉俪，及长，茂时寄诗通情，采以莲子达意，坠一于盆。逾旬，开花并蒂。茂以报采，乘间欢合。母得其情，叹曰：“才子佳人，自应有此。”遂以采归茂。诗二十二首。<3>1727
<1>滕珦<2>滕珦，东阳人，历茂王傅。太和初，以右庶子致仕，四品给券还乡自珦始。诗一首。<3>0533
<1>滕白<2>滕白，官郎中，历台省。有《工部集》一卷，今存诗二首。<3>1412
<1>滕迈<2>滕迈，元和登进士第，官吉州太守。诗二首。<3>0994
<1>滕倪<2>滕倪，元和时人。诗一首。<3>0995
<1>皎然<2>皎然，名昼，姓谢氏，长城人，灵运十世孙也。居杼山。文章俊丽，颜真卿、韦应物并重之，与之酬倡。贞元中，敕写其文集，入于秘阁。诗七卷。<3>1799
<1>窦参<2>窦参，字时中，岐州人。以门荫累官中丞。德宗以为宰相，后贬郴州别驾，赐死。诗三首。<3>0733
<1>窦常<2>窦常，字中行，大历中及进士第。隐居广陵之柳杨著书，二十年不出。后淮南节度杜佑辟为参谋。元和间，自湖南判官入为侍御史，转水部员外郎，出刺朗州、固陵、浔阳、临川四郡，入为国子祭酒，致仕。卒赠越州都督。有集十八卷，今存诗二十六首。<3>0590
<1>窦巩<2>窦巩，字友封，登元和进士。累辟幕府，入拜侍御史，转司勋员外、刑部郎中。元稹观察浙东，奏为副使。又从镇武昌，归京师卒。巩雅裕，有名于时。平居与人言，若不出口，世称嗫嚅翁。白居易编次往还诗尤长者，号《元白往还集》，巩亦与焉。诗三十九首。<3>0594
<1>窦弘馀<2>常之子，官至台州刺史。词一首。<3>1940
<1>窦冀<2>窦冀，官御史。诗一首。<3>0478
<1>窦梁宾<2>窦梁宾，夷门人，卢东表侍儿也。诗二首。<3>1717
<1>窦蒙<2>窦蒙，字子全，肃宗时，试国子司业，兼太原县令。诗一首。<3>0579
<1>窦牟<2>窦牟，字贻周，举贞元进士第。历佐从事，后为留守判官，检校尚书都官郎中。出为泽州刺史，改国子司业卒。有集十卷，今存诗二十一首。<3>0591
<1>窦群<2>窦群，字丹列。兄弟皆擢进士第，独群以处士客于毗陵。韦夏卿荐之，为左拾遗，转膳部员外郎，兼侍御史，知杂事。出为唐州刺史，武元衡、李吉甫共引之，召拜吏部郎中。元衡辅政，复荐为中丞。后出为湖南观察使，改黔中，坐事，贬开州刺史。稍迁容管经略使，召还卒。诗二十三首。<3>0592
<1>窦叔向<2>窦叔向，字遗直，京兆人。代宗时，常衮为相，引为左拾遗、内供奉。衮贬，出为溧水令。五子群、常、牟、庠、巩，皆工词章，有《联珠集》行于时。叔向工五言，名冠时辈。集七卷，今存诗九首。<3>0589
<1>窦威<2>窦威，字文蔚，扶风平陵人，太穆皇后从父兄也。初为高祖丞相府司录参军，博物多识，朝章国典，皆其所定。终内史令。集十卷，今存诗一首。<3>0042
<1>窦希玠<2>窦希玠，扶风人。中宗时为礼部尚书。开元初，太子少傅、开府仪同三司，世为外戚，贵盛莫比。诗一首。<3>0268
<1>窦庠<2>窦庠，字胄卿。释褐，授国子主簿。韩皋镇武昌，辟为推官。皋移镇京口，用为度支副使。改殿中侍御史，历登、泽、信、婺四州刺史。庠天授倜傥，气在物表，一言而合，期于岁寒。为五字诗，颇得其妙。诗二十一首。<3>0593
<1>窦洵直<2>窦洵直，长庆进士。诗一首。<3>1028
<1>褚琇<2>褚琇，开元时人。诗一首。<3>0300
<1>褚朝阳<2>褚朝阳，登天宝进士第。诗三首。<3>0535
<1>褚亮<2>褚亮，字希明，杭州钱塘人。博览，工属文。太宗为秦王时，以亮为王府文学。每从征伐，尝预秘谋。贞观中，累迁散骑常侍，封阳翟县侯。卒谥曰康。诗一卷。<3>0047
<1>褚遂良<2>褚遂良，字登善，亮之子。博涉文史，尤工隶书。贞观中起居郎，召令侍书，迁谏议大夫，累官黄门侍郎，参综朝政。谏奏多所采纳，晋中书令。永徽初，出为同州刺史，征拜吏部尚书，进尚书右仆射。以谏立武昭仪贬卒。集二十卷，今存诗一首。<3>0054
<1>褚载<2>褚载，字厚之，乾宁二年，登进士第。诗一卷，今存诗十四首。<3>1338
<1>綦毋诚<2>綦毋诚，官正字，诗一首。<3>0601
<1>綦毋潜<2>綦毋潜，字季通，荆南人。开元十四年登进士第，由宜寿尉入为集贤待制，迁右拾遗，终著作郎。诗一卷。<3>0399
<1>麹信陵<2>麹信陵，贞元元年进士第，为舒州望江令，有惠政。诗一卷，今存六首。<3>0761
<1>麹瞻<2>麹瞻，景龙时人。诗一首。<3>0278